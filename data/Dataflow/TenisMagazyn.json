[
{"title": "Iga Świątek zdobędzie „słoneczny dublet”? Petra Kvitova na drodze Polki w ćwierćfinale Miami Open 2022", "date": "\n\t\t\t\t\t\t\t\t\t\t30 marca, 2022\t\t\t\t\t", "text": ["W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, kt", "ó", "ra pokonując Amerykankę Cori Gauff, odniosła 14 zwycięstwo z rzędu, a jej bilans mecz", "ó", "w w sezonie 2022 to obecnie 22 zwycięstwa i tylko trzy porażki. O awans do p", "ó", "łfinału Polka zagra z Czeszką Petrą Kvitovą.", "Będzie „słoneczny dublet”?", "Iga Świątek, która jak wiadomo 4 kwietnia zostanie liderką rankingu WTA, jeśli triumfuje w Miami, będzie dopiero czwartą tenisistką w historii, która w jednym sezonie wygra Indian Wells i Miami Open – „słoneczny dublet”, jak nazywane są wielkie marcowe turnieje w USA, uważane za najważniejsze w tenisowym kalendarzu, po turniejach wielkoszlemowych. Wcześniej tej sztuki dokonały tylko: Steffi Graf, Kim Clijsters i Viktoria Azarenka.", "– Nie wzięłam ze sobą tego pucharu, który wywalczyłam w Indian Wells, bo był za ciężki – zażartowała Iga Świątek. – Jestem szczęśliwa, że mogę cały czas grać tutaj w Miami swój najlepszy tenis. Po raz pierwszy mam taką serię zwycięstw, więc nawet nie wiem, jaki jest mój limit. Staram się myśleć, że nie mam żadnego limitu! – dodała Polka.", "Kvitowa na drodze Świątek", "W ćwierćfinale Iga Świątek zmierzy się z Petrą Kvitovą. Leworęczna Czeszka to dwukrotna mistrzyni Wimbledonu (2011, 2014). Przed  lata toczyła pamiętne boje z Agnieszką Radwańską, a bilans ich rywalizacji to 8:5 dla Kvitovej. Najwyżej w rankingu WTA – tak jak krakowianka – Czeszka była na 2. miejscu, natomiast obecnie, po słabym początku sezonu 2022, jest „numerem 32” światowego tenisa.", "Iga Świątek z Petrą Kvitovą zmierzy się po raz pierwszy. Jak poradzi sobie z dysponującą potężnym serwisem, rywalką? W sezonie 2022 Kvitova nie spisywała się dotąd dobrze, stąd tak znaczny spadek w rankingu.", "Zapowiada się interesujący tenisowy spektakl, gdyż Kvitova w Miami gra dobrze, a grać w tenisa przecież potrafi, Czy jednak może znaleźć receptę na rozpędzoną Igę Świątek?", "Mecz zostanie rozegrany w środę 30 marca. Początek prawdopodobnie o godzinie 17 czasu polskiego. Pewne jest, że Iga Świątek tym razem mieć będzie nieco więcej czasu na regenerację (poprzednie dwa mecze dzieliło tylko 20 godzin).", "W meczach kobiet bez niespodzianek", "Przypomnijmy, że Polka awans do ćwierćfinału zapewniła sobie pokonując Amerykankę Cori Gauff 6:3, 6:1, po 77 minutach rywalizacji (czytaj także: ", "). Od momentu, kiedy Iga Świątek w siódmym gemie I seta po raz pierwszy przełamała podanie rywalki, do końca spotkania przegrała już tylko jednego gema, a z 21 ostatnich akcji poniedziałkowego meczu wygrała aż 19!", "Petra Kvitova, w spotkaniu rozgrywanym później, już po północy, a więc w Polsce i w Czechach już we wtorek, wygrała natomiast 7:6 (5), 6:4 z Veroniką Kudermetovą.", "Zwyciężczyni meczu Iga Świątek – Petra Kvitova, w półfinale zmierzy sie z triumfatorką spotkania Paula Badosa Gibert (Hiszpania) – Jassica Pegula (USA). W 1/8 finału, już we wtorek polskiego czasu, Hiszpanka  zakończyła „przygodę” 16-letniej Czeszki Lindy Fruhvirtovej, natomiast Pegula nie namęczyła się niemal wcale, bowiem jej przeciwniczka, Ukrainka Anhelina Kalinina skreczowała przed rozpoczęciem drugiej partii po przegraniu I seta 0:6 w 25 minut.", "W górnej połówce drabinki zwraca uwagę dobra dyspozycja Danielle Rose Collins. Amerykanka, finalistka wielkoszlemowego Australian Open 2022 (w Melbourne pokonała w półfinale Igę Świątek) po tamtym turnieju zrobiła sobie przerwę w występach, a teraz wróciła i ponownie jest na korcie groźna. W 1/8 finału pewnie wygrała w dwóch setach z solidną Tunezyjką Ons Jabeur, która dotychczas wyprzedzała ją w rankingu WTA zamykając czołową dziesiątkę.", "Ćwierćfinałowa konfrontacja Danielle Rose Collins z czterokrotną mistrzynią wielkoszlemową Naomi Osaką może być bardzo ciekawa, gdyż Japonka chyba zdołała uporać się z problemami.", "Najbardziej wyrównaną rywalizację o miejsce w ćwierćfinale stoczyły tenisistki, których obecności w czołowej „16” turnieju mało kto się chyba spodziewał, ale wykorzystały swoją szansę, po części wynikającą ze szczęśliwego splotu okoliczności (niespodzianki w innych meczach, wycofanie się teoretycznie lepszych przeciwniczek). W poniedziałek Australijka Daria Saville wygrała z Włoszką Lucią Bronzetti, a teraz zmierzy się z mistrzynią olimpijską, Szwajcarką Belindą Bencić, która ponownie przypomina o sobie, a w 1/8 finału Miami Open 2022 pewnie wygrała w dwóch setach z Aliaksandrą Sasnowicz.", "Wyniki z 28 marca", "Pary ćwierćfinałowe", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz krok bliżej obrony tytułu w Miami. Asłan Karacew pokonany!", "date": "\n\t\t\t\t\t\t\t\t\t\t28 marca, 2022\t\t\t\t\t", "text": ["Hubert Hurkacz jest w IV rundzie turnieju ATP Masters 1000 Miami Open 2022 presented by Itau. Obrońca tytułu pokonał po trudnej, wyrównanej batalii Asłana Karacewa 7:5, 4:6, 6:3 robiąc drugi krok na drodze do powtórzenia sukcesu z roku 2021.", "Wystarczył jeden break-point", "Mecz od początku na wysokim poziomie. Obaj nie tylko bardzo dobrze serwowali, prezentowali też sporo efektownych akcji. Zwłaszcza Karacew, jeżeli decydował się na pójście do siatki. Chociaż niektóre gemy miały wyrównany przebieg, przy dobrej dyspozycji serwisowej obu tenisistów w secie otwarcia przez 11. gemów nie tylko nie było przełamań, nie było nawet chociażby jednego break-pointa. W takiej sytuacji wszystko wskazywało, że seta rozstrzygał będzie tie-break. Tak ostatecznie się nie stało, ponieważ Asłan Karacew serwując po raz drugi, żeby pozostać w secie, miał akurat wówczas moment słabości, co Hubert Hurkacz świetnie wykorzystał wygrywając I seta 7:5 po wykorzystaniu jedynego w tej partii break-pointa.", "Strata serwisu nie do odrobienia", "Obrońca tytułu po wygraniu I seta znalazł się bliżej IV rundy turnieju, ale szybko przekonał się, że o końcowy sukces łatwo nie będzie, gdyż już na początku stracił serwis. “Hubi” na to niepowodzenie zareagował odpowiednio, już w gemie czwartym był bliski odrobienia strat, ale niestety nie wykorzystał dwóch break-pointów i szansa przepadła. Wrocławianin miał wprawdzie tak spektakularne gemy jak piąty, którego wygrał na sucho serwując cztery asy, ale to do  przełamania powrotnego nie przybliżało. Karacew od pewnego momentu seta wyraźnie koncentrował się na utrzymaniu własnego serwisu i cel osiągnął dość pewnie do końca zachowując przewagę przełamania i  wygrywając drugą partię 6:4. O awansie do 1/8 finału decydował zatem set III.", "Jest awans Huberta Hurkacza", "Decydująca partia omal nie rozpoczęła się identycznie jak druga od straty serwisu przed Huberta Hurkacza, gdyż rywal miał dwa break-pointy, których na szczęście dla Polaka nie wykorzystał. Za pierwszym razem “Hubi” wybronił się serwisem za drugim miał naprawdę sporo szczęścia, bo Karacew zepsuł bekhend przy siatce.  Co ważniejsze “Hubi” okazał się skuteczniejszy od rywala, gdyż to on uzyskał przełamanie w gemie drugim obejmując prowadzenie 2:0 i teraz to on mógł skoncentrować się na utrzymaniu własnego podania, co gwarantowało zwycięstwo w meczu.", "Serwis, nie zawiódł wrocławianina. Polak do końca pewnie wygrywał swoje gemy serwisowe, zachował przewagę triumfując w meczu 7:5, 4:6, 6:3.", "The perfect game!", " with 4 aces to win this game in under 60 seconds 🙌", " ", "Dodajmy, że zanim Hubert Hurkacz serwował w gemie dziewiątym by wygrać mecz, Karacew, chcąc wybić Polaka z rytmu, poprosił o przerwę medyczną. “Hubi” nie był z tego zadowolony, ale taktyczne pociągnięcie tenisisty rosyjskiego na nic się nie przydało. Hubert Hurkacz nie dał się wyprowadzić z równowagi i serwując po zwycięstwo, pewnie “zamknął” spotkanie, w ostatnim gemie nie tracąc ani jednego punktu. Polak rozpoczął tego gema od asa serwisowego, następnie wymusił błąd rywala, ponownie zaserwował asa, a zwieńczył wszystko wygrywającym serwisem.", "Łatwo nie było, decydowaly niuanse, długimi fragmentami meczu nieco korzystniej prezentował się na korcie w Miami Rosjanin, ale ostatecznie to Polak przechylił szalę zwycięstwa na swoją korzyść.", "Ponowny triumf Huberta Hurkacza w prestiżowym ATP Masters 1000 Miami Open wciąż jest możliwy!", "Było to trzecie spotkanie Huberta Hurkacza z Asłanem Karacewem. Polak  jest teraz lepszy od tenisisty rosyjskiego, prowadzi z nim w bezpośrednich konfrontacjach 2:1.", "O awans do ćwierćfinału Hubert Hurkacz zagra z Lloydem George’m Harrisem (RPA, 44. ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W turnieju mężczyzn w Miami bez sensacji. W poniedziałek Hurkacz kontra Karacew", "date": "\n\t\t\t\t\t\t\t\t\t\t28 marca, 2022\t\t\t\t\t", "text": ["W imprezie ATP Masters 1000 Miami Open 2022 poznaliśmy nazwiska tenisist", "ó", "w, kt", "ó", "rzy awansowali do 1/8 finału z dolnej poł", "ó", "wki turniejowej drabinki. Dalej grają m. in.: Kyrgios, Sinner, Zverev, Kokkinakis, Norrie… W poniedziałek rozgrywane będą spotkania 1/16 finału w g", "ó", "rnej połówce drabinki. Mecz broniącego tytułu w grze pojedynczej mężczyzn Huberta Hurkacza z Asłanem Karacewem, ma się rozpocząć o godzinie 18.30 polskiego czasu.", "Tylko porażka Monfilsa pewną niespodzianką", "W najlepszej 16. turnieju są już: Australijczycy Nick Kyrgios oraz Thanaki Kokkinakis, Włoch Jannik Sinner, Argentyńczyk Francisco Cerundolo, Amerykanin Frances Tiafoe, Norweg Casper Ruud, Brytyjczyk Cameron Norrie oraz Niemiec Alexander Zverev, aktualny mistrz olimpijski w grze pojedynczej mężczyzn (z przeprowadzonych w 2021 roku Igrzysk Tokio 2020).", "Najbardziej zaciętą, trzysetową rywalizację stoczyli Thanaki Kokkinakis i Dennis Kudla oraz Jannik Sinner i Pablo Carreno Busta. Kudla przegrał z Kokkinakisem, choć w meczu ani razu nie stracił podania ponieważ dwukrotnie okazał się minimalnie gorszy w tie-breakach.", "Jannik Sinner odwrócił losy spotkania z Pablo Carreno Busta, wygrywając mimo porażki w pierwszej partii. ", "Hurkacz – Karacew po raz trzeci", "Hubert Hurkacz i Asłan Karacew już się znają, dwukrotnie spotykali się  w sezonie 2021. Najpierw w San Diego, gdzie „Hubi” znalazł się bezpośrednio po podwójnym triumfie w Metz (w singlu i w debli w parze z Janem Zielińskim), lepszy był Karacew, kilka dni później w Indian Wells górą był już Polak.", "ATP Masters 1000 Miami Open 2022", "pary 1/8 finału – dolna poł", "ó", "wka drabinki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ćwierćfinał Huberta Hurkacza. Będzie hit z Miedwiediewem", "date": "\n\t\t\t\t\t\t\t\t\t\t30 marca, 2022\t\t\t\t\t", "text": ["Hubert Hurkacz nie zatrzymuje się w Miami. „Hubi”, kt", "ó", "ry podczas turnieju ATP Masters 1000 Miami Open 2022 broni tytułu, we wtorek (w Polsce już po p", "ó", "łnocy czyli w środę) pokonał w dw", "ó", "ch setach 7:6 (3), 6:2 Lloyda George’a Harrisa i jest już w ćwierćfinale obecnej edycji prestiżowego turnieju na Florydzie. To dziewiąte kolejne zwycięstwo Huberta Hurkacza w imprezie w Miami. W ćwierćfinale przed nami hit: Hubert Hurkacz zmierzy się w czwartek z walczącym o powr", "ó", "t na fotel lidera światowego rankingu tenisist", "ó", "w Daniiłem Miedwiediewem.", "Decydował tie-break", "Pierwszy set meczu Hubert Hurkacz – Lloyd George Harris w 1/8 finału Miami Open 2022, był popisem tenisistów serwujących. Można się było zresztą tego spodziewać gdyż obaj dysponują dobrym, silnym serwisem  W partii otwarcia obaj  bardzo pewnie utrzymywali swoje serwisy, tylko w gemie siódmym problemy miał Hubert Hurkacz, ale zdołał utrzymać podanie po obronie dwóch break-pointów. W tej sytuacji seta rozstrzygnął tie-break, w którym w końcówce skuteczniejszy był Polak i to on zapisał partię otwarcia na swoją korzyść wygrywając 7:6 (3).  Decydująca rozgrywka zaczęła się od mini-breaka dla tenisisty z RPA, ale Hurkacz błyskawicznie odpowiedział wyrównując na 1:1. Wrocławianin raz jeszcze stracił punkt przy własnym serwisie i przegrywał 2:3, lecz od tego momentu to on był już lepszy. Obrońca tytułu nie stracił już do końca tie-breaka ani jednego punktu, wygrał pięć następnych akcji, w tym trzy przy serwisie rywala i  I set „powędrował” na jego konto. Hubert Hurkacz wykorzystał już pierwszego w wypracowanych trzech kolejnych setboli, po raz czwarty wygrywając akcję przy podaniu przeciwnika.", "Hubi goes behind-the-back 😍", "Magical from ", "! ", "Zdrowotne problemy rywala ułatwiły zadanie Polakowi", "Druga partia była już zupełnie inna. Na początek Hubert Hurkacz stracił podanie w gemie drugim, ale zareagował najlepiej jak było można, gdyż natychmiast odpowiedział re-breakiem. Po tych gemach narzekający na uraz pleców  tenisista z RPA poprosił o przerwę medyczną i chociaż wrócił na kort, nie był już w stanie grać jak wcześniej. Odczuwający ból Lloyd Harris nie serwował już dobrze, do tego zaczął popełniać błędy, co Hubert Hurkacz bezlitośnie wykorzystał. Polak uzyskał przełamanie w gemach piątym i siódmym, objął prowadzenie 5:2, a w gemie ósmym, własnym serwisowym, szybko „zamknął” spotkanie wygrywając  drugą partię 6:2 i cały mecz 7:6 (3), 6:2.", "W spotkaniu, które trwało godzinę i 31 minut zwycięski Hubert Hurkacz zaserwował dziewięć asów, miał 24 winnery, popełnił 19 niewymuszonych błędów oraz jeden podwójny błąd serwisowy Młodszy od Polaka o 13 dni rywal zaserwował sześć asów, zaliczył 19 winnerów oraz popełnił 28 niewymuszonych błędów. Wrocławianin zdobył w sumie 72 punkty, przeciwnik – 52.", "Hurkacz i Harris w głównym cyklu ATP Tour zmierzyli się po raz pierwszy. Wcześniej grali ze sobą raz.  W 2017 w I rundzie challengera w Lizbonie lepszy był tenisista z RPA.", "Teraz Daniił Miedwiediew. Poważne wyzwanie przed Polakiem", "W czwartkowym ćwierćfinale, jak można było się spodziewać, przeciwnikiem Huberta Hurkacza będzie Daniił Miedwiediew. Tenisista urodzony w Moskwie, ale od siedmiu lat nie mieszkający już w Rosji, który wciąż ma szanse na odzyskanie po turnieju w Miami pozycji lidera rankingu ATP, w 1/8 finału pokonał w dwóch setach Amerykanina Jensona Brooksby’ego (USA) 7:5, 6:1. Miedwiediew w secie I w ostatniej chwili uratował się przed przegraną, przełamanie powrotne zdobywając w gemie 10, kiedy Amerykanin serwował by wygrać seta. Natomiast w drugiej partii dominował od początku do końca (od stanu 3:5 w secie I Miedwiediew wygrał siedem gemów z rzędu co zapewniło mu zwycięstwo w secie otwarcia oraz prowadzenie z przewagą przełamania w secie II, którego już nie oddał).", "Przed Hubertem Hurkaczem bardzo poważne wyzwanie. Daniił Miedwiedwiew to bez wątpienia jeden z najlepszych obecnie tenisistów na świecie, a po słabszym występie w Indian Wells – w Miami znowu prezentuje wysoką formę. Ażeby ponownie zostać numerem 1 światowego tenisa, musi w Miami dotrzeć co najmniej do półfinału, a więc zakończyć zwycięską serię Polaka w tej imprezę. Tym bardziej zapowiada się hit ćwierćfinałów.", "Czy po raz trzeci w ich konfrontacjach wygra Miedwiediew, czy po raz drugi Hurkacz wyrównując bilans ich spotkań na 2:2? (w poprzednim sezonie Hurkacz był lepszy w Wimbledonie, natomiast Miedwiediew w Toronto i  w fazie grupowej kończącego sezon Nitto ATP Finals 2021 w Turynie).", "Wieczorem deblowy mecz „Hubiego”", "Dodać należy, że Hubert Hurkacz środy 30 marca nie będzie miał bynajmniej “wolnej”. Prawdopodobnie około godziny 20 naszego czasu „Hubi” w parze z Amerykaninem Johnem Isnerem powalczy i awans do półfinału ATP Masters 1000 Miami Open 2022 w grze podwójnej mężczyzn. Rywalami polsko-amerykańskiej pary będą aktualni mistrzowie US Open Rajeev Ram i Joe Salisbury (USA/Wielka Brytania).", "Gospodarze w odwrocie", "Wiele spotkań 1/8 finału ATP Masters 1000 Miami Open 2022 w grze pojedynczej mężczyzn zapowiadało się bardzo interesująco, ale faworyci w zdecydowanej większości wygrywali bardzo pewnie.", "Ponownie z bardzo dobrej strony zaprezentował się Norweg Casper Ruud, najlepszy obecnie tenisista brytyjski Cameron Norrie był bez szans. Świetnie dysponowany Norweg zmierzy się teraz z mistrzem olimpijskim Alexandrem Zverevem, który też pewnie wygrał z Thanaki Kokkinakisem z Australii.", "Pewną niespodzianką jest dwusetowa wygrana Carlosa Alcaraza ze Stefanosem Tsitsipasem.", "W stawce nie ma juz żadnego z przedstawicieli gospodarzy. To dla Amerykanów na pewno rozczarowaniem gdyż Frances Tiafoe, a zwłaszcza triumfator z Indian Wells Taylor Harry Fritz, byli faworytami wtorkowych spotkań 1/8 finału, odpowiednio z Argentyńczykiem Francisco Cerundolo oraz Serbem Miomirem Kecmanovicem.", "Dodać należy, że – nie po raz pierwszy w karierze – nie popisał się Nick Kyrgios. Australijczyk, podobnie jak niedawno podczas meczu z Rafaelem Nadalem w Indian Wells, wdawał się w dyskusje z sędzią Carlosem Bernardesem, któremu zarzucił brak kontroli nad publicznością. We wtorek Kyrgios obraził kilka razy arbitra. Za swoje zachowanie Australijczyk otrzymał najpierw ostrzeżenie, potem w tie-breaku I seta, przy prowadzeniu Jannika Sinnera 5:3, otrzymał karę utraty punktu, a następnie – po tym jak popełnił podwójny błąd przy piłce setowej przegrywając w efekcie partię otwarcia – w przerwie między setami znowu kłócił się z arbitrem. Tenisista wpadł wręcz w furię. Kilkukrotnie uderzył rakietą o swoją torbę, po czym zniszczył ją o kort. Sędzia ukarał wówczas Kyrgiosa  po raz trzeci, tym razem stratą gema co oznaczało zarazem, że Sinner rozpoczynał drugą partię własnym serwisem przy stanie 1:0, a Australijczyk musiał się pilnować, aby nie zostać zdyskwalifikowany. Do takiej sytuacji nie doszło, niemniej Jannik Sinner utrzymał przewagę przełamania do samego końca  wygrywając mecz ostatecznie 7:6 (3), 6:3.", "Playing with flair 🤩", " ", " ", "Wyniki 1/8 finału gry pojedynczej mężczyzn", "Pary ćwierćfinałowe", "Pierwsze półfinalistki turnieju kobiet", "We wtorek odbyły się już dwa pierwsze ćwierćfinały WTA 1000 Miami Open 2022. Mistrzyni olimpijska w grze pojedynczej przeprowadzonych w 2021 roku Igrzysk Tokio 2020 Szwajcarka Belinda Bencić, pewnie pokonała Australijkę Darię Saville 6:1 6:2 i w meczu półfinałowym zmierzy się z  Japonką Naomi Osaką.", "Drugi rozegrany już ćwierćfinał, który rozpoczął się już po północy czasu polskiego, mógł być  znacznie bardziej interesujący zmierzyły się bowiem Osaka, czterokrotna mistrzyni wielkoszlemowa i Amerykanka Danielle Rose Collins, finalistka Australian Open 2022, prezentująca w obecnym sezonie bardzo dobrą formę. Emocji jednak nie było, gdyż kontuzjowana Collins nie była w stanie podjąć równorzędnej rywalizacji i została „rozbita” przegrywając po godzinie 2:6, 1:6. Osaka wygrała szybko wykorzystując problemy zdrowotne Amerykanki, która narzekała na ból w górnej części pleców i szyi, nie mogła więc serwować na odpowiednio wysokim poziomie. Japonka osiągnęła już teraz swój najlepszy wynik w Miami w karierze.", "Świątek z Kvitovą o 1 w nocy", "Dwa pozostałe ćwierćfinały rozegrane zostaną w Miami w środę 30 marca. Bardziej interesujący polskich sympatyków sportu mecz Igi Świątek z Czeszką Petrą Kvitovą rozpocznie się jednak dopiero o 1 w nocy ze środy na czwartek polskiego czasu. Na godzinę 19 naszego czasu wyznaczono natomiast początek spotkania Paula Badosa Gibert (Hiszpania) – Jessica Pegula (USA). Właśnie to spotkanie wyłoni półfinałową rywalkę dla zwyciężczyni meczu Świątek – Kvitova,", "Duet Rosolska/Routliffe wyeliminowany. Niespodzianka była bardzo blisko", "Na koniec dodajmy jeszcze, że we wtorek w Miami wystąpiła także Alicja Rosolska. W ćwierćfinale gry podwójnej kobiet WTA 1000 Niani Open 2022,  warszawianka i partnerująca jej Erin Routliffe z Nowej Zelandii zmierzyły się z najwyżej rozstawionym duetem Veronika Kudermetova/Elise Mertens. Polka i Nowozelandka były bliskie sprawienia niespodzianki, ale ostatecznie przegrały w trzech setach 3:6, 6:3, 9-11 i pożegnały się z imprezą na Florydzie.", "W decydującym secie rozgrywanym w formule super tie-breaka do 10, wygranych punktów i  ewentualnie od wyniku 9:9 do dwóch punktów przewagi którejś ze stron, Rosolska i Routliffe z wyjątkiem prowadzenia 6:5 cały czas goniły wynik, ale ostatecznie nie dały rady. Od rezultatu 6:5 na swoją korzyść Polka i Nowozelandka straciły trzy punkty z rzędu, ale i te straty odrobiły doprowadzając do remisu 8:8. Przy prowadzeniu rywalek 9:8 Rosolska i Routliffe obroniły  meczbola przy własnym serwisie, ale za chwilę, gdy same mogły wypracować meczbola, przegrały akcję przy swoim podaniu i to był chyba moment kluczowy. Najwyżej rozstawione w turnieju Kudermetova i Mertens uzyskały drugą piłkę meczową  i szansy przy własnym serwisie nie zmarnowały meldując się w półfinale.", "Wcześniej w I partii faworytki zdobyły przełamanie na 2:0 i przewagi nie roztrwoniły. W  secie II lepsze były Alicja Risolska i Erin Routliffe. Wprawdzie Kudermetova i Mertens z wyniku 1:4 zbliżyły się na 3:4, ale na więcej polsko-nowozelandzki duet nie pozwolił i po wygrani dwóch następnych gemów doprowadził do super tie-breaka.", "Mimo że Alicja Rosolska i Erin Routliffe odpadły z turnieju w Miami, można stwierdzić, że  zanotowały wspólnie kolejny udany występ. Wcześniej dotarły w 2022 roku do finału w Petersburgu, do półfinału w Adelajdzie oraz do ćwierćfinału w Doha. Dodajmy tylko, że dla Alicji Rosolskiej był to 12. występ w Miami i dopiero po raz pierwszy awansowała do ćwierćfinału.", "W turnieju deblowym kobiet mamy jeszcze parę Magda Linette/Sara Sorribes Tormo. Poznanianka i jej hiszpańska partnerka w ćwierćfinale zmierzą się w środę o godzinie 17 polskiego czasu z duetem Laura Siegemund/Wiera Zwonariowa. Na zwyciężczynie, w półfinale czeka już para Jekatierina Aleksandrowa/Zhaoxuan Yang.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz powalczy o ćwierćfinał w Miami. 24 asy Polaka w meczu z Karacewem", "date": "\n\t\t\t\t\t\t\t\t\t\t29 marca, 2022\t\t\t\t\t", "text": ["W turnieju ATP Masters 1000 Miami Open 2022 poniedziałek upłynął pod znakiem ostatnich spotkań 1/16 finału gry pojedynczej. Znamy zatem wszystkich 16 tenisistów, którzy znaleźli się w IV rundzie i rywalizować będą o awans do ćwierćfinału, a wśród nich m. in. Daniił Miedwiediew, Stefanos Tistispas, Nick Kyrgios, Taylor Fritz, Jannik Sinner… Wszystkie mecze tej fazy zostaną rozegrane już we wtorek. Rywalem broniącego tytułu Huberta Hurkacza, który wygrał niełatwy mecz z Asłanem Karacewem (Polak zaserwował 24 asy), będzie Lloyd George Harris, tenisista z RPA.", "Dylemat kibic", "ó", "w", "We wtorek oczy polskich sympatyków sportu zwrócone będą przede wszystkim na Chorzów, gdzie piłkarska reprezentacja Polski rozgrywać będzie ze Szwecją mecz o awans do turnieju finałowego MŚ 2022 w Katarze. Kibice będą mieli jednakże pewien dylemat, bowiem prawdopodobnie około godziny 21.30, trzy kwadranse po piłkarzach,  spotkanie o awans do ćwierćfinału prestiżowego turnieju Miami Open 2022 rozpocznie broniący tytułu Hubert Hurkacz. Przeciwnikiem Polaka zajmującego 10. miejsce w rankingu ATP, rozstawionego w imprezie na Florydzie z numerem ósmym, będzie Lloyd George Harris (RPA, 44. ATP).  W 1/8 finału tenisista z RPA w poniedziałek wygrał po trudnej trzysetowej batalii 7:6 (5), 4:6, 7:5 z Japończykiem Yoshihito Nishioką, w końcówce broniąc pięć break-pointów.", "Mecz Hurkacza z Harrisem został zaplanowany na korcie Grandstand jako czwarty w kolejności od godz. 17 czasu polskiego, „kolizji” z meczem naszych piłkarzy uniknąć się więc raczej nie da.", "„Hubi” jest faworytem spotkania z tenisistą z RPA, natomiast prawdziwe wyzwanie może czekać wrocławianina w ćwierćfinale, w którym najprawdopodobniej zmierzyłby się z Daniiłem Miedwiediewem. Tenisista z Moskwy tym razem pewnie uporał się z Hiszpanem Pablo Martinezem i wciąż walczy o powrót na fotel lidera rankingu ATP, który stracił na rzecz Novaka Djokovicia po zaledwie trzech tygodniach bycia numerem 1. światowego tenisa.", "W głównym cyklu ATP Tour Hurkacz i Harris zmierzą się ze sobą po raz pierwszy. Natomiast w 2017 roku obaj tenisiści spotkali się na mączce w Lizbonie, gdzie rozgrywany był turniej rangi ATP Challenger Tour. W meczu I rundy lepszy okazał się wówczas tenisista z RPA, który wygrał 6:4, 7:6 (5).", "Kilka bardzo ciekawych konfrontacji", "Nas oczywiście najbardziej interesować będzie występ Huberta Hurkacza, ale warto zaznaczyć, że spośród środowych spotkań 1/8 finału, kilka zapowiada się pasjonująco, jak chociażby konfrontacja Greka Stefanosa Tsitsipasa z młodym Hiszpanem Carlosem Alcarazem. W poniedziałek Grek pewnie wygrał z Australijczykiem Alexem de Minaurem, natomiast Alcaraz okazał się lepszy od rutynowanego Chorwata Marina Cilicia.", "Małą niespodziankę sprawił Amerykanin Jenson Brooksby eliminując pogromcę Kamila Majchrzaka – Hiszpana Roberto Bautistę Aguta – i to on spróbuje „zatrzymać” Daniiła Miedwiediewa. Natomiast Roberto Bautista Agut nie powtórzy osiągnięcia z Miami Open 2021, kiedy dotarł aż do półfinału.", "W poniedziałek dalej awansowali również niespodziewany triumfator turnieju BNP Parobas Open 2022 w Indian Wells Amerykanin Taylor Harry Fritz oraz Serb Miomir Kecmanović.", "We wtorek emocji na pewno nie będzie w Miami brakowało, bo przecież także inne mecze: Nick Kyrgios (Australia) – Jannik Sinner (Włochy), Casper Ruud (Norwegia) – Cameron Norrie (Wielka Brytania) czy Thanaki Kokkinakis (Australia) – Alexander Zverev (Niemcy) zapowiadają się bardzo interesująco.", "Na koniec dodajmy jeszcze, że we wtorek w Miami wystąpi także Alicja Rosolska. W ćwierćfinale debla warszawianka i partnerująca jej Erin Routliffe z Nowej Zelandii zmierzą się z najwyżej rozstawionym duetem Veronika Kudermetova/Elise Mertens. Początek meczu nie przed godz. 21 naszego czasu na korcie Butcha Buchholza.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek już w ćwierćfinale w Miami! Ćwierćfinał Rosolskiej w deblu", "date": "\n\t\t\t\t\t\t\t\t\t\t28 marca, 2022\t\t\t\t\t", "text": ["Iga Świątek kontynuuje wspaniała passę. W poniedziałek polska tenisistka, która 4 kwietnia zostanie oficjalnie liderką rankingu WTA, pokonała 6:3, 6:1 Amerykankę Cori Gauff i jest już w ćwierćfinale prestiżowego turnieju WTA 1000 Miami Open 2022 presented by Itau. Polka odniosła 14 zwycięstwo z rzędu. Z kolei do ćwierćfinału, tyle, że w grze podwójnej, awansowała w poniedziałek Alicja Rosolska, występująca na Florydzie w parze z Nowozelandką Erin Routliffe.", "Iga Świątek po raz kolejny pokazała moc, wygrywając pewnie w bardzo dobrym stylu, ale podkreślić trzeba, że 18-letnia Cori „Coco” Gauf stawiła tenisistce z Raszyna opór, przez co spotkanie, przynajmniej we fragmentach, nie było jednostronne. Amerykanka bardzo się starała, w pewnym momencie jednak „pękła”. W gemie piątym, podobnie jak w pierwszym, młoda Amerykanka jeszcze się wybroniła, ale później nie dała już rady. W gemie siódmym Iga Świątek przełamała wreszcie podanie rywalki, po raz pierwszy w meczu objęła prowadzenie, zrobiło się 4:3 dla niej i przewagi już nie roztrwoniła. W kolejnym gemie, przy własnym serwisie, podopieczna trenera Tomasza Wiktorowskiego ugruntowała prowadzenie, a za moment raz jeszcze odebrała serwis przeciwniczce, wygrywając partię otwarcia 6:3.", "Clay season starts next week, ", " 😮‍💨", " ", "W secie drugim dominacja Igi Świątek była już zdecydowana. Tak naprawdę Cori Gauff postawiła się Polsce tylko do pierwszego przełamania. Później wszystko potoczyło się już w jedną stronę – na korzyść tenisistki z Raszyna.", "two of the best coin-toss movers out there", " | ", " | ", " ", "Ostatecznie Iga Świątek wygrała mecz w dwóch setach 6;3, 6:1, po 77 minutach rywalizacji. Set I trwał 51 minut, druga partia niemal o połowę krócej – już tylko 26 minut.", "To był kolejny popis Polki, która wygrała wysoko i jak najbardziej zasłużenie. Świątek była na korcie solidniejsza, imponowała spokojem w ważnych momentach. Tak naprawdę była nieco zagrożona tylko w szóstym gemie I seta, kiedy musiała bronić się przed stratą serwisu.", "Czternasty z rzędu wygrany mecz przez ", "🙌 😍 ", "Tym razem Polka nie dała szans Coco Gauff🔝", "Zobaczcie kluczowe piłki z tego spotkania⤵ ", "Było to drugie spotkanie obu tenisistek. W 2021 roku Iga Świątek pokonała Cori Gauff w Rzymie, w drodze po końcowy triumf w imprezie rangi WTA 1000. Nie mamy nic przeciw temu, żeby w Miami historia się powtórzyła.", "W ćwierćfinale Iga Świątek zmierzy się z Czeszką Petrą Kvitovą albo z grającą jako sportowiec neutralny Rosjanką Veroniką Kudermietovą.", "Rosolska dołączyła do Linette", "W turnieju gry podwójnej kobiet wciąż mamy dwa duety, z polskimi tenisistkami w składzie. Wcześniej, w ćwierćfinale, zameldowały się już Magda Linette z Hiszpanką Sarą Sorribes Tormo, w poniedziałek do ćwierćfinału awansowała natomiast polsko-nowozelandzka para Alicja Rosolska/Erin Routliffe. W 1/8 finału Rosolska i Routliffe pokonały po super tie-breaku parę amerykańsko-japońską Asia Muhammad/Ena Shibahara 6:4, 3:6, 10-6.", "Rosolska i Routliffe zanotowały spory sukces, faworytkami były bowiem ich rywalki. O półfinał Alicja Rosolska i Erin Routliffe zagrają z silnym duetem Veronika Kudermetova/Elise Mertens.", "Swoje ćwierćfinałowe rywalki poznały Magda Linette i Hiszpanka Sara Sorribes Tormo. O półfinał polsko-hiszpański duet zagra z parą Laura Siegemund/Wiera Zwonariowa (Niemcy, neutralna tenisistka rosyjska).", "Dodajmy, że pary z Polkami mogą zmierzyć się ze sobą dopiero w finale.", "Powrót Katarzyny Kawy", "Dodajmy jeszcze, że w poniedziałek, po dwumiesięcznej przerwie, powróciła na korty Katarzyna Kawa. Polska tenisistka, zajmująca obecnie 144. miejsce w rankingu WTA, nie grała w ostatnich dwóch miesiącach. Katarzyna Kawa poddała się laserowej korekcji wzroku i rozpoczęła przygotowania do sezonu „na mączce”. W poniedziałek Polka rozegrała pierwszy mecz, ale odpadła z imprezy rangi WTA 125 (WTA Challenger) w hiszpańskiej Marbelli, przegrywając na inaugurację z nadzieją niemieckiego tenisa Nastasją Schunk 1:6, 6:7 (5).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zwycięska. Koncertowa gra w Miami", "date": "\n\t\t\t\t\t\t\t\t\t\t28 marca, 2022\t\t\t\t\t", "text": ["Iga Świątek kontynuuje zwycięską serię. Tenisistka z Raszyna w bardzo dobrym stylu awansowała do 1/8 finału turnieju WTA 1000 Miami Open 2022 „demolując” Amerykankę Madison Brengle 6:0, 6:3. To był, w całym I secie i w końc", "ó", "wce seta II, koncert gry polskiej tenisistki, kt", "ó", "ra za tydzień 4 kwietnia 2022, obejmie oficjalnie prowadzenie w rankingu WTA tenisistek", "Amerykanka bez szans", "Iga Świątek i Madison Brengle zmierzyły się ze sobą po raz trzeci. W 2018 roku, Jeszcze w imprezie  ITF (też kiedyś Iga Światek w takich występowała) Amerykanka rozbiła 17-letnią wówczas Polkę w półfinale w Charleston 6:1, 6:1. W 2021 roku w Adelajdzie. po wyrównanym spotkaniu lepsza była już Iga Świątek. W Miami mieliśmy już bezwzględną, poza krótkim przestojem w drugiej partii, dominację Igi Świątek, która zwyciężyła 6:0, 6:3.", "Polka po raz kolejny w sezonie 2022 zaprezentowała świetną grę i pokazała, że na pozycję nuner 1 w światowym tenisie kobiet nie trafi tenisistka przypadkowa. W niedzielę w Miami na agresywna, ale przy tym urozmaiconą grę Igi Świątek, jej o 11 lat starsza rywalka Madison Brengle (59. WTA), często nie była w stanie znaleźć żadnej recepty,", "On Iga time ⏱️", " speeds past Brengle 6-0, 6-3 for a fourth round spot!", " ", "W pierwszej partii (mecz rozgrywany w Polsce w środku nocy z niedzieli na poniedziałek) podopieczna trenera Tomasza Wiktorowskiego bezwzględnie dominowała na korcie nie oddając przeciwniczce, ani jednego gema. Gra Polki, która świetnie operowała zarówno bekhendem jak i forhendem, zmieniała tempo gry oraz kierunki uderzeń, po prostu była zbyt dobra, żeby Amerykanka mogła się tenisistce z Raszyna przeciwstawić.", "13 zwycięstwo z rzędu", "Dopiero w secie II, kiedy Amerykanka poprawiła swoją grę, mieliśmy sporo ciekawej rywalizacji, ale też tylko do pewnego momentu. Nieoczekiwanie to Madison Brengle jako pierwsza uzyskała w tym secie przełamanie (w piątym gemie), lecz reakcja Polki na nieco słabszy moment była błyskawiczna i godna wielkiej mistrzyni. Iga Świątek na stratę podania błyskawicznie odpowiedziała re-breakiem przełamując „na sucho” serwis przeciwniczki, a następnie „poszła za ciosem”. Polka wyszła na prowadzenie 4:3, podwyższyła je wygrywając gema serwisowego Amerykanki i przy własnym podaniu „zamknęła” spotkanie zwycięstwem 6:0, 6:3, wykorzystując drugiego meczbola.", "Iga Świątek odniosła 13 zwycięstwo z rzędu, a jej obecny bilans w 2022 roku to 21-3.  Już w poniedziałek tenisistka z Raszyna stanie przed szansą pierwszego w karierze awansu do ćwierćfinału prestiżowego turnieju na Florydzie.", "Madison Brengle, która w przeszłości wygrała walkę z nowotworem skóry, występowała w Miami po raz szósty i po raz trzeci dotarła do III rundy.", "Mecz trwał 65 minut. Polka zdobyła 55 z 89 rozegranych punktów (61,8 procent), raz straciła podanie,  sama wykorzystując pięć z 10 break-pointów. Iga Świątek zagrała 25 winnerów, Madison Brengle miała wygrywające uderzenia tylko cztery.", "Cori Gauff następną rywalką. Mecz w poniedziałek ok. 21.30", "O awans do ćwierćfinału Iga Świątek zagra już w poniedziałek 28 marca  z młodą Amerykanką Cori „Coco” Gauff (13 marca skończyła 18 lat). W 1/16 finału Amerykanka pokonała w dwóch setach 7:6 (1), 7:5 Chinkę Shuai Zhang.", "Będzie to drugie spotkanie Świątek – Gauff. W sezonie 2021 Polka pokonała tę rywalkę w półfinale w Rzymie, następnie wygrywając turniej w stolicy Włoch.", "Mecz Świątek – Gauff w Miami powinien rozpocząć się w poniedziałek ok. godziny 21.30 polskiego czasu.", "Niedzielne wyniki WTA 1000 Miami Open 2022", "Komplet par 1/8 finału", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz i Magda Linette w ćwierćfinale debla w Miami. Bolesna porażka Łukasza Kubota", "date": "\n\t\t\t\t\t\t\t\t\t\t28 marca, 2022\t\t\t\t\t", "text": ["W turnieju Miami Open 2022 rywalizowały trzy pary deblowe z reprezentantami Polski w składzie. Dalej grają Hubert Hurkacz w parze z Amerykaninem Johnem Isnerem oraz Magda Linette, kt", "ó", "rej partnerką jest Hiszpanka Sara Sorribes Tormo. Odpadł natomiast Łukasz Kubot, kt", "ó", "rego partnerem był Chorwat Marin Cilić.", "Kapitalny finisz na wagę awansu", "Hubert Hurkacz i John Isner są już w ćwierćfinale debla turnieju ATP Masters 1000 w Miami. W niedzielę po fantastycznej końcówce spotkania para Hurkacz/Isner pokonała w trzech setach, po super tie-breaku, parę amerykańsko francuską Austin Krajicek/Edouard Roger-Vasselin 4:6, 6:2, 10-6.", "Polak i Amerykanin, którzy wcześniej wyeliminowali parę niemiecką Kevin Krawietz/Andreas Mies, dwukrotnych mistrzów French Open, tym razem też nie mieli łatwego zadania, mierzyli się bowiem z kolejnymi wymagającymi przeciwnikami. W secie I polsko-amerykańska para straciła serwis na 2:3, kiedy rywale wykorzystali kilka błędów Johna Isnera i strat już nie odrobiła, przegrywając partię otwarcia 4:6. Hurkacz i Isner, choć w niektórych gemach zmagania były zacięte, tak naprawdę ne mieli szansy na odrobienie straty serwisu, nie byli w stanie wypracować ani jednego break-pointa. To ich przeciwnicy byli bliżej podwyższenia prowadzenia niż Polak i Amerykanin przełamania powrotnego.", "Druga partia potoczyła się już po myśli pary polsko-amerykańskiej. Wprawdzie w gemie trzecim Hurkacz i Isner musieli bronić dwóch break-pointów, lecz wreszcie i oni doczekali się szans na odebranie serwisu rywalom. W gemie czwartym pierwszego w meczu break- pointa Polak i Amerykanin jeszcze nie wykorzystali, ale gdy w gemie ósmym wypracowali dwie okazje, drugą z nich zamienili na przełamanie, a chwilę później zamknęli seta zwycięstwem 6:3 po wykorzystaniu drugiego setbola.", "Those reactions from ", " tho… ", "Doszło zatem do decydującego o awansie seta III, rozgrywanego w formule super tie-breaka. W tej decydującej rozgrywce granej do 10 wygranych punktów, Hurkacz i Isner pierwsi oddali serwis, by za chwilę po dwóch wygranych serwisach rywali przegrywać 3:6, ale od tego momentu zagrali koncertowo. Polsko-amerykańska para zdobyła kolejnych siedem punktów!, w tym trzy przy podaniu przeciwników i zameldowała się w ćwierćfinale po zwycięstwie 4:6, 6:3, 10-6. Ostatni punkt Hurkacz i Isner zdobyli uzyskując mini-breaka przy pierwszej z trzech wypracowanych piłek meczowych.", "W całym spotkaniu zwycięska para Hubert Hurkacz i John Isner zdobyła 63 punkty, o osiem więcej od przeciwników", "W ćwierćfinale poprzeczka pójdzie jeszcze wyżej. Hubert Hurkacz i John Isner o półfinał zagrają z parą amerykańsko-brytyjską Rajeev Ram/Joe Salisbury. Ich przeciwnicy to jedna z najlepszych par deblowych na świecie wspólnie triumfowali między innymi w Australian Open 2020 i US Open 2021", "Magda Linette też w ćwierćfinale debla", "W ćwierćfinale gry podwójnej kobiet WTA 1000 Miami Open 2022,  jest natomiast polsko-hiszpańska para Magda Linette/Sara Sorribes Tormo. Polka i Hiszpanka w niedzielę, w swoim drugim występie w turnieju rozbiły w 1/8 finału duet szwajcarsko-chorwacki Belinda Bencić/Ana Konjuh 6:2. 6:3, zdecydowanie dominując na korcie.", "W ćwierćfinale para Magda Linette/Sara Sorribes Tormo zmierzy się ze zwyciężczyniami meczu Gabriela Dabrowski/Giuliana Olmos (Kanada/Meksyk) – Laura Siegemund/Wiera Zwonariowa (Niemcy, neutralna tenisistka rosyjska).", "Magda Linette jest już pewna ćwierćfinałowego występu w grze podwójnej turnieju Miami Open, a  w poniedziałek może do niej dołączyć inna Polka Alicja Rosolska, jeżeli duet polsko-nowozelandzki Alicja Rosolska/Erin Routliffe upora się w poniedziałek w meczu 1/8 finału z parą amerykańsko-japońską Asia Muhammad/Ena Shibahara (mecz nie wcześniej jak o godzinie 20 polskiego czasu).", "Bolesna porażka Łukasza Kubota", "W turnieju gry podwójnej mężczyzn dość niespodziewanie wystąpił także Łukasz Kubot, który znalazł się w imprezie w ostatniej chwili, lecz polsko-chorwacka para Łukasz Kubot Marin Cilić sukcesu na Florydzie nie odniosła. W niedzielę Kubot i Cilić grali dopiero spotkanie I rundy (1/16 finału) i od razu zostali wyeliminowani, w niespełna godzinę zdecydowanie przegrywając z parą Tomislav Brkić (BiH)/ Nikola Cacic (Serbia) 2:6, 1:6.", "Przewaga zwycięzców od początku nie podlegała dyskusji. W pierwszej partii już ma otwarcie Kubot i Cilić stracili podanie przy serwisie Chorwata, później jeszcze oddali podanie przy serwisie Łukasza Kubota, w secie drugim sytuacja się powtórzyła.", "Wyjaśnijmy, że polsko-chorwacki duet dostał się do turniejowej drabinki z listy rezerwowej, ponieważ para amerykańsko-włoska Reilly Opelka/Jannik Sinner wycofała się z imprezy z powodu urazu prawego barku Amerykanina.", "Jak się okazuje, powrót na korty po kontuzji i operacji kolana nie jest łatwy. W Indian Wells, Kubot, dwukrotny mistrz wielkoszlemowy w deblu, odpadł w I rundzie grając w parze z Hubertem Hurkaczem, teraz z Marinem Ciliciem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miami Open. Mecz Igi Świątek po północy już w poniedziałek", "date": "\n\t\t\t\t\t\t\t\t\t\t27 marca, 2022\t\t\t\t\t", "text": ["W turnieju WTA 1000 Miami Open 2022 niedziela 27 marca upłynie przede wszystkim pod znakiem spotkań 1/16 finału gry pojedynczej w dolnej części turniejowej drabinki. Mecz Igi Świątek z Amerykanką Madison Brengle rozpocznie się dopiero po p", "ó", "łnocy, już w poniedziałek czasu polskiego. Polskich kibic", "ó", "w znowu czekać więc będzie zarwana noc w oczekiwaniu na występ najlepszej tenisistki obecnego sezonu na świecie, od 4 kwietnia już na pewno oficjalnie liderki rankingu WTA tenisistek.", "Świetny bilans Igi Świątek", "Iga Świątek, która w sezonie 2022 ma na razie świetny bilans 21 zwycięstw i tylko trzech porażek, wygrała znaczące imprezy rangi WTA 1000 w Doha i Indian Wells, po raz pierwszy w karierze dotarła do półfinału w wielkoszlemowym Australian Open, była w półfinale w Adelajdzie, a słabszy występ zaliczyła tylko w Dubaju, oczywiście będzie faworytką konfrontacji z Madison Bremgle. Tej Amerykanki nie można jednak nie doceniać, gdyż w swoim CV ma nawet zwycięstwo ze słynną rodaczką Sereną Williams, a takim osiągnięciem może się pochwalić niezbyt liczne grono tenisistek (na przykład nigdy w oficjalny, meczu nie pokonała Sereny Williams chociażby Agnieszka Radwańska).", "Stawką spotkania będzie awans di IV rundy turnieju na Florydzie (1/8 finału). Tam zwyciężczyni zmierzy się albo z młodą Amerykanką Cori Gauff, albo z Chinką Shuai Zhang.", "Tymczasem znamy już osiem tenisistek, które awansowały do 1/8 finału w górmej połówce turniejowej drabinki. Tym razem nie było niespodzianek, ani nawet zbyt wielu emocji.", "W najlepszej szesnastce WTA 1000 Miami Open 2022 zameldowały się już: aktualna mistrzyni olimpijska Belinda Bencić ze Szwajcarii, czterokrotna mistrzyni wielkoszlemowa Japonka Naomi Osaka, finalistka Australian Open 2022 Amerykanka Danielle Rose Collins (w półfinale w Melbourne wygrała z Iga Świątek), kolejna Amerykanka Alison Riske, pogromczyni Magdy Linette Tunezyjka Ons Jabeur. Grająca teraz jako sportowiec neutralny Alisaksandra Sasnowicz z Białorusi, Włoszka Lucia Bronzetti oraz Australijka Daria Saville. Nie ma co ukrywać, że obecność w tym gronie, zwłaszcza ostatnich trzech wymienionych, tenisistek to spore zaskoczenie, ale też efekt odrobiny szczęścia.", "O ogromnym pechu mogły mówić świetnie radzące sobie dotychczas w Miami Czeszki. Karolina Muchova w sobotę w ogóle nie przystąpiła do meczu z Naomi Osaką, więc Japonka awansowała walkowerem, natomiast Katerina Siniakova wyszła wprawdzie na kort do meczu z Darią Saville, lecz nie mogąc praktycznie normalnie grać, skreczowała na początku II seta przegrywając w tym momencie 0:6, 0:1, bez wygrania chociażby jednego gema.", "Walkowerem awansowała także Włoszka Lucia Bronzetti, jako, że do meczu 1/16 finału nie przystąpiła Anna Kalinskaya. Ponieważ bardzo pewne zwycięstwa odniosły Ons Jabeur, Belinda Bencić i Danielle Collins, tak naprawdę emocjonujące były tylko dwa mecze. W konfrontacji wewnątrzamerykańskiej górę wzięło doświadczenie i Alison Riske w trzech setach uporała się z młodszą o 10 lat, 21-letnią Ann Li. Również trzysetowa była rywalizacja Aliaksandry Sasnowicz z Rumunką Iriną Camelią Begu zakończona zwycięstwem grającej jako sportowiec neutralny Sasnowicz. W obu przypadkach tenisistki pokonane, po przegraniu seta na otwarcie meczu, doprowadzały do decydującego seta III, ale losów spotkań odwrócić nie zdołały.", "Gra Magda Linette w deblu", "Ponieważ Iga Świątek swój mecz rozpocznie dopiero po północy, w kobiecym turnieju WTA 1000 Miami Open 2022, polscy kibice wcześniej będą mieli możliwość emocjonowania się meczem o awans do ćwierćfinału gry podwójnej kobiet, w którym polsko-hiszpańska para Magda Linette/Sara Sorribes Tormo zmierzy się z duetem szwajcarsko-chorwackim Belinda Bencić/Ana Konjuh. Początek tego spotkania nie wcześniej, jak o godzinie 18.30 czasu polskiego.", "sobotnie wyniki gry pojedynczej kobiet WTA 1000 Miami Open 2022", "Pary 1/8 finału gry pojedynczej, w górnej części drabinki", "Pary 1/16 finału w dolnej części drabinki  (mecze 27 marca)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dwie nagrody dla Polski od Tennis Europe", "date": "\n\t\t\t\t\t\t\t\t\t\t27 marca, 2022\t\t\t\t\t", "text": ["Ponad 100 przedstawicieli, reprezentujących 42 narodowe federacje, wzięło udział w 48. dorocznym Walnym Zgromadzeniu Tennis Europe (TE), które w weekend odbyło się w portugalskim Cascais. Polski Związek Tenisowy otrzymał nagrodę w kategorii „Most Improved Nation Trophy”, a Prezes Zarządu PZT Mirosław Skrzypczyński – „Tennis Europe Awards 2022”.", "Federacji Rosji i Białorusi zawieszone", "Inne nagrody w ramach European Tennis Trophy Awards 2022, przyznawanych w uznaniu wybitnego wkładu w sport i jego zarządzanie nim, otrzymały: Łotwie (najlepiej rozwijający się kraj C), Chorwacja (najlepiej rozwijający się kraj B, Holandia (w tenisie na wózkach), Niemcy (w tenisie seniorów), Włochy (w tenisie plażowym) oraz Czechy (w tenisie juniorskim).", "Natomiast wśród dziesięciu zdobywców „Tennis Europe Awards 2022”, oprócz Mirosława Skrzypczyńskiego, znaleźli się m.in. świetni tenisiści Holender Paul Haarhuis czy Łotysz Ernests Gulbis.", "Podczas obrad w Cascais ratyfikowano decyzję Zarządu TE o zawieszeniu, do odwołania, członkostwa dwóch federacji tenisowych – Rosji i Białorusi, w odpowiedzi na rosyjską inwazję wojskową na Ukrainę.", "Jednak w tajnym głosowaniu, stosunkiem głosów 35:36, odrzucono propozycję wprowadzenia zakazu występów w turniejach TE reprezentantów Rosji i Białorusi, chociaż obrady rozpoczęło bardzo emocjonalne antywojenne wystąpienie prezesa Tennis Europe – Ivo Kaderki, jednocześnie szefa Czeskiego Związku Tenisowego (CTS). ", "Współpraca TE z marką Dunlop", "Walne Zgromadzenie TE zatwierdziło również budżety na rok 2022 i oceniło roczne raporty od działów tenisa juniorów, profesjonalistów, seniorów i rozwoju, oraz od prezesa Międzynarodowej Federacji Tenisowej Davida Haggerty’ego i dyrektora generalnego Kelly Fairweather.", "Europejska federacja po raz pierwszy połączyła spotkanie Top Executives, czyli dzień nawiązywania kontaktów, warsztatów i dyskusji branżowych z udziałem dyrektorów generalnych i decydentów krajowych stowarzyszeń, z formalnym zgromadzeniem konstytucyjnym. W pierwszym dniu oficjalnie rozpoczęta została kompleksowa, czteroletnia współpraca TE z firmą Dunlop, która dotyczyć będzie promocji tenisa juniorów i obejmie rozszerzoną rodzinę marek tenisowych Dunlop, w tym odzieży i obuwia K-Swiss oraz wyrzutni piłek Slinger Bag.", "Za rok, w dniach 23-25 maja, gospodarzem WZA będzie Hiszpańska Federacja Tenisowa, a odbędzie się ono w Barcelonie.", "Zdobywcy Tennis Europe Awards 2022:", "Chachatur Nikoghosjan (Armenia)", "Peter Nader (Austria)", "Juergen Zopp (Estonia)", "Paul Haarhuis (Holandia)", "Jonas Dagys (Litwa)", "Ernests Gulbis (Łotwa)", "Mirosław Skrzypczyński (Polska)", "Peter von Dach (Szwajcaria)", "Anders Wennberg (Szwecja)", "Ayda Uluç (Turcja)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Przegrane finały Żuka i Michalskiego w Szwajcarii i Chorwacji. Powrót Jerzego Janowicza", "date": "\n\t\t\t\t\t\t\t\t\t\t27 marca, 2022\t\t\t\t\t", "text": ["W czasie, gdy tenisowa światowa czołówka rywalizuje w Miami, innym tenisistkom i tenisistom pozostaje rywalizacja w imprezach niższej rangi. Kacper Żuk (212. ATP) i Daniel Michalski (337. ATP) uczestniczyli w tym tygodniu w challengerach. Obaj dotarli do finału: Kacper Żuk w szwajcarskim Biel, natomiast Daniel Michalski w chorwackim Zadarze, ale, niestety, obaj niedzielne finały przegrali. Dodajmy jeszcze, że w niedzielę po długiej przerwie powrócił do międzynarodowej rywalizacji Jerzy Janowicz, który zgłosił się do kwalifikacji challengera w szwajcarskim Lugano, ale były 14. tenisista świata, półfinalista wielkoszlemowego Wimbledonu, przegrał z Kazachem Denisem Yevseyevem (338. ATP).", "Finalistów imprezy w Biel (druga edycja FlowBank Challenger Biel/Bienne, korty twarde w hali, 45,73 tys. euro w puli nagród) w rankingu ATP dzieli zaledwie jedenaście lokat, co zapowiadało wyrównaną rywalizację i tak też było w rzeczywistości.", "Minimalnie lepszy okazał się klasyfikowany nieco wyżej Austriak Jurij Rodionov (201 ATP), który pokonał Kacpra Żuka (212 ATP) w dwóch setach 7:6 (3), 6:4 i to on został triumfatorem turnieju.", "W secie I finału jedynego break-pointa nie wykorzystał Austriak, przełamań nie było, nic więc dziwnego, że o wyniku partii otwarcia rozstrzygał tie-break. W decydującej rozgrywce od wyniku 3:3, cztery następne akcje padły łupem Rodionowa, który wygrał decydującą rozgrywkę 7:3 i w efekcie całego seta 7:6 (3). Był to pierwszy przegrany set przez Żuka podczas turnieju w Szwajcarii.", "W secie II też wszystko wskazywało na rozstrzygającego tie-breaka, gdyż przez 11 gemów zawodnicy utrzymywali podanie. Jedyne w całym meczu przełamanie zaliczył w 12. gemie tej partii Austriak, dzięki czemu wygrał seta 6:4 i zarazem całe spotkanie 7:6 (3), 6:4. Rywal Polaka w ostatnim – jak się okazało – gemie szybko wypracował trzy meczbole i wykorzystując drugiego z nich zakończył trwający 91 minut pojedynek.", "Świetny początek nie wystarczył Danielowi Michalskiemu", "Daniel Michalski (337 ATP) bardzo dobrze rozpoczął niedzielny finał drugiej edycji Falkensteiner Punta Skala – Zadar Open (korty ziemne, 45,73 tys. euro w puli nagród), w którym jego rywalem był sporo wyżej notowany w rankingu ATP Włoch Flavio Cobolli (165. ATP), ale roztrwonił przewagę, przegrywając decydujący mecz challengra w Zadarze 4:6, 2:6", "Michalski może żałować przede wszystkim seta otwarcia, bowiem prowadził w nim z przewagą przełamania 4:1, ale, niestety, przewagi nie utrzymał. Od wyniku 4:1 na swoją korzyść Polak do końca pierwszej partii nie wygrał już żadnego gema, dwukrotnie stracił serwis w gemach siódmym oraz dziewiątym i w ekekcie to Flavio Cobolli zamknął seta zwycięstwem 6:4.", "W secie II obaj tenisiści mieli duże problemy z utrzymaniem serwisu, pierwsze pięć gemów wygrywali zawodnicy odbierający podanie. Tę serię przerwał dopiero Włoch, odskakując na 4:2 i przewagi nie roztrwonił. Flavio Cobolli raz jeszcze przełamał podanie Daniela Michalskiego, który w tej partii ani razu nie utrzymał własnego serwisu, a następnie przy własnym serwisie „zamknął” spotkanie, wykorzystując drugiego meczbola i po zwycięstwie 6:4, 6:2 sięgnął po tytul.", "Mimo, że w niedzielnym finale Daniel Michalski poniósł porażkę, jest już pewne, że w następnym notowaniu rankingu ATP, które zostanie ogłoszone 4 kwietnia, zanotuje kolejny awans.", "Janowicz wrócił i przegrał, mimo obrony sześciu meczboli", "W niedzielę po długiej przerwie, która kosztowała go wypadnięciem w ogóle z rankingu ATP tenisistów, do międzynarodowej rywalizacji powrócił Jerzy Janowicz. Zgłosił się do kwalifikacji challengera w szwajcarskim Lugano, ale były 14. tenisista świata, półfinalista wielkoszlemowego Wimbledonu, przegrał na początek z Kazachem Denisem Yevseyev (338. ATP) 6:4, 3:6, 6:7 4).", "Polak pierwszego seta rozstrzygną na swoją korzyść, ale później było już gorzej i choć do końca walczył bardzo ambitnie, zszedł z kortu jako pokonany.", "Szczególnie zacięty, wręcz dramatyczny, był rozstrzygający set III. Jerzy Janowicz w decydującym secie przegrywał już 2:5, ale nie rezygnował. W ósmym gemie przy własnym serwisie obronił pięć piłek meczowych ostatecznie pozostając w spotkaniu. Następnie Polak miał nawet break-pointa, żeby objąć prowadzenie 6:5, ale szansy nie wykorzystał. W kolejnym gemie, już przy własnym podaniu, łodzianin obronił jeszcze jednego, w sumie szóstego meczbola, doprowadził do rozstrzygającego o zwycięstwie tie-breaka, w którym, niestety, nie dał rady, przegrywając tie-breaka do czterech i cały mecz 6:4, 3:6, 6:7 (4).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miami Open. Kyrgios zdemolował Rublowa. W sobotę grają Hurkacz i Majchrzak", "date": "\n\t\t\t\t\t\t\t\t\t\t26 marca, 2022\t\t\t\t\t", "text": ["W rywalizacji mężczyzn w turnieju Miami Open 2022 świetnie spisują się Australijczycy. Nick Kyrgios wyeliminował Andrieja Rublowa, a ", "Thanaki Kokkinakis Argentyńczyka Diego Schwartzmana.  W sobotę ", "Hubert Hurkacz i Kamil Majchrzak wystąpią w meczach II rundy. Rywalem „Hubiego” będzie Francuz Arthur Rinderknech (58. ATP), a „Szumi” zmierzy się z Hiszpanem Roberto Bautistą Agutem (17. ATP).", "P", "ó", "źne sobotnie popołudnie z Majchrzakiem i Hurkaczem", "W turnieju mężczyzn mamy jeszcze dwóch przedstawicieli, broniącego tytułu Huberta Hurkacza oraz Kamila Majchrzaka. W sobotę późnym popołudniem czasu polskiego obaj zagrają o awans do 1/16 finału.  Najpierw o godzinie 16 na korcie pojawi się Kamil Majchrzak (75. ATP), którego przeciwnikiem będzie Hiszpan Roberto Bautista Agut, a około 1, 5 godziny później Hubert Hurkacz (10. ATP). zmierzy się z Francuzem Arthurem Rinderknechem (58. ATP). Dla „Szumiego” będzie to drugi występ w obecnej edycji prestiżowej imprezy w Miami. „Hubi” rozstawiony w turnieju z „ósemką” rozegra dopiero pierwszych mecz singlowy.", "Kyrgios zdemolował Rublowa", "W turnieju mężczyzn, w piątek mecze II rundy rozgrywała również, tak jak w turnieju kobiet, dolna część turniejowej drabinki. Zwraca uwagę świetna dyspozycja Australijczyków. W bardzo ciekawie się zapowiadającym meczu Nick Kyrgios bardzo pewnie pokonał Andrieja Rublowa, „oddając” tenisiście z Moskwy zaledwie trzy gemy. Także Thanaki Kokkinakis wyeliminował wyżej notowanego rywala, wygrywając z Diego Sebastianem Schwartzmanem (Argentyna) 4:6, 7:6 (3), 6:4.", "NK Rising 📈", "Upset alert in Miami as ", " wins the first set 6-3 against Rublev!", " ", "piątkowe wyniki gry pojedynczej mężczyzn", "Pary 1/16 finału w dolnej połówce drabinki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek rakietą nr 1 na świecie!!!", "date": "\n\t\t\t\t\t\t\t\t\t\t27 marca, 2022\t\t\t\t\t", "text": ["To już pewne. Iga Świątek będzie liderką rankingu WTA tenisistek w grze pojedynczej, w najbliższym notowaniu ogłoszonym 4 kwietnia tuż po Miami Open 2022. Polka zastąpi jako numer 1 kobiecego tenisa na świecie Australijkę Ashleigh Barty, która ogłosiła zakończenie kariery, a która była na szczycie rankingu nieprzerwanie przez ostatnich 114 tygodni. Iga Świątek w II rundzie turnieju na Florydzie w świetnym stylu bardzo szybko pokonała w dwóch setach Szwajcarkę Viktoriję Golubić 6:2, 6:0. Było to 12 kolejne zwycięstwo Polki, a obecny bilans 2022 roku to 21-3. Iga obejmie prowadzenie w rankingu WTA bez względu na rozstrzygnięcia w prestiżowej imprezie w Miami.", "Świetny mecz Polki", "W spotkaniu, które rozpoczęło się kilka minut po północy z piątku na sobotę czasu polskiego, tenisistka z Raszyna od początku dominowała na korcie. Na agresywną grę Polki, która przy tym prezentowała tenis wszechstronny, rywalka nie potrafiła znaleźć sposobu. Iga Świątek, która na otwarcie meczu pewnie utrzymała swój serwis, już w gemie przełamała podanie Szwajcarki i prowadzenia nie oddała do końca seta wygrywając pierwszą partię spotkania 6:2. Viktorija Golubić była wprawdzie blisko natychmiastowego re-breaka, ale w trzecim gemie nie wykorzystała pięciu break-piontów i później wszystko potoczyło się już szybko. Szwajcarka zdobyła raptem dwa gemy jeszcze dwukrotnie tracąc serwis, a sama wykorzystała tylko moment rozprężenia Polki, która straciła podanie prowadząc 5:1, kiedy serwowała po wygranie seta.", "Druga partia była jeszcze bardziej  jednostronnym popisem podopiecznej trenera Tomasza Wiktorowskiego, która nie straciła gema gromiąc Viktoriję Golubić 6:2, 6:0 w stylu godnym liderki światowego rankingu!", "Give it up for your new World No. ☝️, ", "! 👏 ", "Dominacja Igi Świątek", "Mecz trwał 74 minuty. Iga Świątek wygrała aż 63,6 procent wszystkich rozegranych punktów (63 z 99), co dobitnie świadczy o jej dominacji.  Polka miała 26 winnerów przy zaledwie ośmiu rywalki. Spotkanie nie mogło potoczyć się inaczej także z tego powodu, że nasza tenisistka obroniła osiem z dziewięciu break-pointów tracąc serwis tylko raz, a sama wykorzystała sześć z dziewięciu szans na przełamanie podania przeciwniczki.", "Był to trzeci mecz obu tenisistek. Obecny bilans 2:1 dla Igi Świątek. Raszynianka odniosła zwycięstwo teraz w Miami oraz pod koniec lutego w wygranym przez siebie turnieju w Doha, przegrała natomiast pierwsze spotkanie z Viktoriją Golubić, w I rundzie Wimbledonu 2019, kiedy dopiero zaczynała występy w WTA Tour.", "Pierwszy sportowiec z Polski na tenisowym szczycie", "Iga Świątek 4 kwietnia zostanie pierwszym sportowcem z Polski, który znajdzie się na prowadzeniu w rankingu światowym tenisistek bądź tenisistów w singlu. Dotychczas najwyższe drugie miejsce zajmowała Agnieszka Radwańska, która była wiceliderką rankingu WTA w 2012 oraz w 2016 roku. Liderem światowego rankingu ATP był przez pewien czas Łukasz Kubot, ale w rankingu deblistów, natomiast drugie miejsce zajmował niegdyś w tymże rankingu Wojciech Fibak. W singlowym rankingu ATP tenisistów najwyżej, na dziewiątym miejscu, klasyfikowany był w notowaniu z 21 listopada 2021 roku Hubert Hurkacz, zaś miejsce dziesiąte, oprócz „Hubiego”, zajmował także przed laty Fibak.", "O awans do IV rundy z Brengle", "O awans do IV rundy (1/8 finału) Miami Open 2022, najlepsza  za kilka dni tenisistka rankingu światowego zmierzy się z Amerykanką Madison Brengle (59. WTA), która raczej niespodziewanie, ale wyraźnie wygrała z Ludmiłą Samsonową (30. WTA) w dwóch setach 6:4, 6:0.", "Generalnie inne wyniki też „ułożyły się” raczej korzystnie dla Igi Świątek. Odpadła między innymi niewygodna Rumunka Sorana Mihaela Cirstea, która nie zaistniała na korcie w meczu z Chinką Shuai Zhang, przegrywając 1;6, 1:6.", "Sensacją dnia była jednak porażka trzeciej obecnie w światowym rankingu Greczynki Marii Sakkari. Finalistka z Indian Wells, choć prowadziła w setach 1:0, ostatecznie nie poradziła sobie z Brazylijką Beatriz Haddad Maią przegrywając 6:4,1:6, 2:6. Idze Świątek ubyła więc kolejna groźna przeciwniczka.", "Zwraca uwagę kolejna wygrana Shelby Rogers. Amerykanka, której trenerem jest obecnie Piotr Sierzputowski, były szkoleniowiec Igi Świątek. Tym razem Rogers odniosła cenne zwycięstwo, pokonując będącą ostatnio w dobrej formie Łotyszkę Jelenę Ostapenko, triumfatorkę turnieju WTA 500 w Dubaju, jedną z trzech tenisistek, które w sezonie 2022 były na razie w stanie wygrać z Igą Świątek (w ćwierćfinale w Dubaju).", "Dużą niespodziankę sprawiła 16-letnia Czeszka Linda Fruhvirtova (279. WTA) wygrywając z 24 „rakietą” świata Belgijką Elise Mertens (24. WTA). W ogóle tenisistki naszych południowych sąsiadów radzą sobie w Miami bardzo dobrze.", "Francuzka Cara Burel, pogromczyni Magdaleny Fręch, stoczyła trzysetowy bój z Czeszką Kvitovą, ale nie dała rady i przegrała z dwukrotną mistrzynią Wimbledonu 1:6, 6:3, 3:6.", "Przynajmniej teoretycznie najgroźniejszą rywalką  Polski, która pozostała w turnieju w Miami wydaje się być Hiszpanka Paula Badosa Gibert.", "Awans pary Rosolska/Routliffe", "Krótko przed meczem Igi Świątek, awans do 1/8 finału gry podwójnej kobiet turnieju Miami Open 2022, zapewniła sobie polsko-nowozelandzka para Alicja Rosolska/Erin Routliffe, pokonując parę rumuńską Irina Camelia Begu/Monica Niculescu 7:6 (3), 7:6 (4)", "W secie otwarcia Polka i Nowozelandka przegrywały 1:4 ze stratą serwisu w gemie czwartym, ale straty odrobiły doprowadzając do remisu 4:4. Ponieważ więcej przełamań już nie było, o zwycięstwie w tej partii decydował tie-break. Finalistki lutowego turnieju w Sankt Petersburgu na początek straciły w nim punkt przy własnym serwisie, ale wygrały sześć następnych akcji wypracowując pięć piłek setowych i wykorzystując trzecią z nich, pierwszą przy własnym podaniu, zwyciężyły w secie 7:6 (3).", "W drugiej partii polsko-nowozelandzka para prowadziła z przewagą przełamania 3:0 i była na autostradzie po awans, ale rywalki wygrały cztery następne gemy, by przy wyniku 4:3 stracić, podanie, prowadziły jeszcze po przełamaniu 5:4, ale partii nie zamknęły. Ostatecznie, po tym jak Alicja Rosolska i Erin Routliffe prowadząc 6:5 nie wykorzystały meczbola przy opadaniu przeciwniczek, o losach seta, w którym było aż sześć przełamań, ponownie decydował tie-break. Także tym razem w decydujących momentach więcej opanowania wykazały Rosolska i Routliffe, które od wyniku 4:4 zdobyły kolejne trzy punkty, kończąc tie-breaka zwycięstwem do czterech, co przełożyło się na wygranie seta 7:6 (4) oraz całego meczu 7:6 (3), 7:6 (4).", "W deblu gra także i wygrywa Magda Linette  ", "W piątek wieczorem okazało się, że w kobiecym turnieju deblowym może wystąpić także druga z polskich tenisistek Magda Linette. Z rywalizacji w grze podwójnej w ostatniej chwili wycofały się rozstawione z numerem drugim Czeszka Katerina Siniakova i Australijka Storm Sanders, a na ich miejsce „wskoczyła” polsko-hiszpańska para Magda Linette/Sara Sorribes Tormo. Polsko-hiszpański duet ma już nawet za sobą pierwsze zakończone zwycięstwem spotkanie. W I rundzie turnieju w Miami Magda Linette i Sara Sorribes Tormo zmierzyły się z parą Aleksandra Panowa/Anastazja Rodionowa, wygrywając po 64 minutach rywalizacji 6:1, 6:3.", "W pierwszej partii Magda Linette i Sara Sorribes Tormo szybko objęły prowadzenie 5:0 i zakończyły seta zwycięstwem 6:1. Rywalki, Rosjanka i Australijka, w secie otwarcia zdołały ugrać tylko jednego, honorowego gema. W drugiej odsłonie meczu polsko-hiszpański duet dwukrotnie stacił przewagę przełamania, ale Magda Linette i Sara Sorribes Tormo od stanu 3:3 wygrały trzy gemy z rzędu i po zwycięstwie w spotkaniu  6:1, 6:3, zameldowały się w II rundzie Miami Open 2022. Następnymi przeciwniczkami polsko-hiszpańskiej pary będą zwyciężczynie meczu Belinda Bencić/Ana Konjuh (Szwajcaria/Chorwacja) – Anhelina Kalinina/Elena Rybakina (Ukraina/Kazachstan).", "wyniki gry pojedynczej kobiet z 25 marca", "komplet par 1/16 finału kobiecego WTA 1000 Miami Open 2022 presented by Itau (według ustawienia w drabince):", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Miami Karacew na drodze Hurkacza. Mocny Miedwiediew", "date": "\n\t\t\t\t\t\t\t\t\t\t27 marca, 2022\t\t\t\t\t", "text": ["W turnieju ATP Masters 1000 Miami Open 2022 mieliśmy w pewnym sensie „polską” sobotę o awans do 1/16 finału gry pojedynczej walczyli Hubert Hurkacz i Kamil Majchrzak. Broniący tytułu Hurkacz nie miał łatwo, ale wybrnął z opresji w dw", "ó", "ch setach pokonując Francuza Arthura Rinderknecha. Nie sprawił natomiast niespodzianki Kamil Majchrzak, od kt", "ó", "rego wyraźnie lepszy, zwłaszcza w drugiej części obu set", "ó", "w, był rutynowany Hiszpan Roberto Bautista Agut. W meczu zapowiadanym jako wydarzenie dnia Daniił Miedwidwiew w dw", "ó", "ch setach pokonał Szkota Andy’ego Murray’a.", "Mocny Miedwiediew", "W teoretycznie najciekawszym spotkaniu Daniił Miedwiediew, który walczy o powrót na fotel lidera rankingu ATP, pewnie pokonał  innego byłego, lidera światowego rankingu tenisistów Brytyjczyka Andy’ ego Murray’a. Szkot ugrał w sumie tylko sześć gemów i w zasadzie nie zagroził poważniej tenisiście z Moskwy.", "Zwracają uwagę porażki Kanadyjczyków. Po świetnym początku sezonu w Australii (triumf w ATP Cup, dobre występy w Australian Open),  obecnie Felix Auger Aliassime i Denis Shapovalov spisują się słabiej, a w sobotę obaj zeszli z kortu pokonani przegrywajac z niżej notowanymi przeciwnikami. Generalnie zwyciężali jednak faworyci, chociaż niektórzy, jak na przykład triumfator BNP Paribas OPen 2022 w Indian Wells Amerykanin Taylor Harry Fritz, mieli trudna przeprawę. Oprócz Daniiła Miedwiediewa, Huberta Hurkacza, czy Taylora Harry’ego Fritza, awansowali między innymi tak dobrzy i znani tenisiści jak Grek Stefanos Tsitsipas, Hiszpan Carlos Alcaraz, czy Chorwat Marin Cilić.", "Kolejną niespodziankę sprawił Serb Miomir Kecmanović, który pod nieobecność Novaka Djokovicia stara się ratować honor tenisa serbskiego i przyznać trzeba, że radzi sobie zupełnie przyzwoicie, coraz lepiej. Tym razem Serbowi nie sprostał Felix Auger Aliassime.", "W górnej połówce turniejowej drabinki faworyci przynajmniej w sobotę, gdy grali swoje pierwsze mecze, raczej nie sprawili zawodu.", "W pełni odwrócić losy spotkania po przegraniu pierwszej partii zdołał tylko Japończyk Yoshihito Nishioka (Japonia).", "Karacew na drodze Hurkacza. Po południu „Hubi” gra w deblu", "Kilkadziesiąt minut po swoim sobotnim zwycięstwie Hubert Hurkacz poznał swojego przeciwnika w meczu o awans do 1/8 finału. Będzie nim też groźny rywal, między innymi półfinalista Australian Open 2021 Asłan Karacew, który w swoim pierwszym występie (jako rozstawiony z 29. numerem podobnie jak turniejowa dziesiątka Hubert Hurkacz w I rundzie miał wolny los) wygrał 7:5, 6:2 z Francuzem Ugo Humbertem. Mecz Hurkacz – Karacew, tak jak pozostałe spotkania 1/16 finału gry pojedynczej mężczyzn w górnej połówce turniejowej drabinki, w poniedziałek 28 marca.", "Hubert Hurkacz nie będzie miał jednak wolnej niedzieli 27 marca ponieważ po południu (godz. 17. czasu polskiego) rozegra mecz II rundy (1/8 finału) turnieju gry podwójnej. Polsko-amerykańska para Hubert Hurkacz/John Isner, która na początek deblowej rywalizacji sprawiła niespodziankę, w bardzo dobrym stylu eliminując dwukrotnych mistrzów wielkoszlemowego French Open, parę niemiecką Kevin Kravietz/Andreas Mies, zmierzy się z kolejnymi wymagającymi rywalami, duetem amerykańsko- francuskim Austin Krajicek/Eduard Roger-Vasselin.", "sobotnie wyniki gry pojedynczej mężczyzn ATP Masters 1000 Miami Open 2022", "Pary 1/16 finału w kolejności ustawienia w turniejowej drabince (mecze dolnej części drabinki w niedzielę, g", "ó", "rnej – w tym Huberta Hurkacza – w poniedziałek.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak gra dalej w Miami", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["Kamil Majchrzak (75. ATP) jest w II rundzie znaczącego turnieju Miami Open 2022 presented by Itau ATP Masters ATP 1000. „Szumi” awans zapewnił sobie w czwartkowy późny wieczór czasu polskiego, wygrywając z utalentowanym 21-letnim Argentyńczykiem Sebastianem Baezem (66. ATP) w dwóch wyrównanych setach 6:4, 6:3.", "Mecz od początku nie układał się dobrze dla Kamila Majchrzaka. Polak już w trzecim gemie stracił podanie, a w kolejnym własnym gemie serwisowym musiał bronić aż trzech break-pointów. Tenisista z Piotrkowa Trybunalskiego stopniowo łapał jednak właściwy rytm i w efekcie nie tylko odrobił straty, ale wygrał I seta 6:4, od wyniku 4:2 dla rywala wygrywając cztery gemy z rzędu, w tym dwa (gem ósmy i 10) przy serwisie Argentyńczyka. „Szumi” zamknął partię zwycięstwem w bardzo długim gemie 10., wykorzystując wreszcie trzecią piłkę setową.", "Zadecydowało jedno przełamanie", "W secie II poszło już polskiemu tenisiście łatwiej. Decydujące okazało się przełamanie, które Kamil Majchrzak zdobył w szóstym genie, odskakując młodszemu o niemal pięć lat przeciwnikowi na 4:2. W ostatnich trzech gemach obaj tenisiści utrzymali swoje podania, a Kamil Majchrzak wygrał drugą partię 6:3 i cały mecz z klasyfikowanym w rankingu ATP o dziewięć lokat wyżej Argentyńczykiem 6:4, 6:3. W ostatnim, jak się okazało, gemie spotkania „Szumi” przy własnym serwisie szybko wypracował trzy kolejne piłki meczowe, a trzecią z nich wykorzystał.", "Mecz toczył się szybko, trwał tylko godzinę i 16 minut.", "Kolejny rywal ", "– ", "Roberto Bautista Agut", "W II rundzie przeciwnikiem Kamila Majchrzaka będzie w sobotę Hiszpan Roberto Bautosta Agut (17. ATP), który – z racji rozstawienia – w I rundzie miał wolny los.", "W sobotę będziemy mieli zatem dwa mecze Polaków w II rundzie gry pojedynczej mężczyzn, bowiem od II rundy rozpocznie występy w Miami Open 2022 presented by Itau ATP Masters 1000 obrońca tytułu Hubert Hurkacz.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miami Open. W sobotę mecze Hurkacza i Majchrzaka. Murray zmierzy się z Miedwiediewem", "date": "\n\t\t\t\t\t\t\t\t\t\t25 marca, 2022\t\t\t\t\t", "text": ["Hubert Hurkacz i Kamil Majchrzak wystąpią w sobotę w meczach II rundy gry pojedynczej mężczyzn (górna poł", "ó", "wka drabinki) turnieju Miami Open 2022. Rywalem „Hubiego” będzie Francuz Arthur Rinderknech (58. ATP), a „Szumi” zmierzy się z Hiszpanem Roberto Bautistą Agutem (17. ATP).", "Czekając na sobotę", "Rozstawiony z numerem „ósmym” „Hubi”, który jest obrońcą tytułu w grze pojedynczej, poznał w czwartek swojego pierwszego rywala. Będzie nim Francuz Arthur Rinderknech (58. ATP), który w I rundzie pokonał 6:2, 7:6 (6) Serba Laslo Djere. Natomiast przeciwnikiem Kamila Majchrzaka będzie w sobotę Hiszpan Roberto Bautista Agut (17. ATP), który z racji rozstawiania, w I rundzie miał wolny los (przypominamy, że „Szumi” pokonał w czwartek utalentowanego Argentyńczyka Sebastiana Baeza 6:4, 6:3.", "Andy Murray rywalem Daniiła Miedwiediewa", "W przeciwieństwie do turnieju kobiet u mężczyzn czwartek upłynął raczej spokojnie, ale mieliśmy „tylko” mecze I rundy. W jednym z ciekawszych spotkań występujący w Miami dzięki „dzikiej karcie” trzykrotny mistrz turniejów wielkoszlemowych, dwukrotny mistrz olimpijski w grze pojedynczej mężczyzn, były lider rankingu ATP w singlu Brytyjczyk Andy Murray, pokonał 7:6 (4), 6:1 Argentyńczyka Federico Delbonisa i w II rundzie zmierzy się z Daniiłem Miedwiediewem. ", "Gracz rodem z Moskwy w przypadku udanego występu na Florydzie może wrócić na fotel lidera rankingu ATP tenisistów, na którym zasiadał tylko przez trzy tygodnie. Obecnie „rakietą” numer „jeden” ponownie jest Serb Novak Djoković.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz będzie bronił tytułu w Miami. Trudne zadanie przed Polakiem", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["W Miami na Florydzie ", "rozpoczął się ", "pr", "e", "stiż", "o", "wy turniej Miami Open 2022 presented by Itau. We wtorek do rywalizacji przystąpiły kobiety, w środę 23 marca rozpoczną zmagania mężczyźni", ". ", "W imprezie w przypadku mężczyzn mającej rangę turnieju ATP Masters 1000, tytułu zdobytego w 2021 roku bronić będzie Hubert Hurkacz. W poniedziałek polski tenisista wziął udział w losowaniu turniejowej drabinki. W turnieju głównym zagra także Kamil Majchrzak.", "Hubert Hurkacz rok temu odniósł największy sukces w karierze wygrywając turniej Miami Open. Zarazem „Hubi” zapisał się w historii jako pierwszy polski tenisista, który został triumfatorem turnieju o randze ATP Masters 1000. Teraz, będzie bronić tytułu i trofeum oraz 1000 punktów rankingowych, a przed tenisistą z Wrocławia na pewno  bardzo poważne wyzwanie.", "Obrońca tytułu został rozstawiony w turnieju z numerem ósmym i podobnie jak wszyscy rozstawieni (32 tenisistów) rozpocznie udział w imprezie od II rundy. Pierwszym rywalem Huberta Hurkacza będzie zwycięzca meczu między Francuzem Arthurem Rinderknechem (53. ATP), a Serbem Laslo Djere (58. ATP). W III rundzie potencjalny przeciwnik najlepszego polskiego tenisisty to Asłan Karacew (32. ATP), w rundzie IV Kanadyjczyk Denis Shapovalov (14. ATP), a w ewentualnym ćwierćfinale były lider rankingu ATP Daniił Miedwiediew (2. ATP).", "Tak naprawdę Hubert Hurkacz może mieć problemy z każdym z tych rywali, a wczesne odpadnięcie z turnieju oznaczać może dość znaczny spadek w rankingu ATP, w którym „Hubi” zamyka czołową dziesiątkę.", "Pierwsze spotkanie Hubert Hurkacz rozegra w sobotę.", "Kto ", "„", "na drodze” Kamila Majchrzaka? Mecz z Baezem w czwartek", "W turnieju oprócz broniącego tytułu Huberta Hurkacza wystąpi także drugi polski tenisista w TOP 100 światowego rankingu – Kamil Majchrzak. „Szumi” rozpocznie występ już w I rundzie, a jego pierwszym przeciwnikiem będzie w czwartek 24 marca nieco wyżej klasyfikowany w rankingu utalentowany Argentyńczyk Sebastian Baez. Kolejny ewentualmy przeciwnik to najprawdopodobniej Hiszpan Roberto Bautista Agut.", "Inni groźni rywale", "Obaj Polacy znależli się w górnej połówce drabinki, w której są między innymi także Grek Stefanos Tsitsipas, utalentowany młody Hiszpan Carlos Alcaraz, Kanadyjczyk Felix Auger Aliassime, czy sensacyjny triumfator BNP Paribas Open 2022 w Indian Wells, Amerykanin Taylor Harry Fritz.", "Z kolei do dolnej połówki turniejowej drabinki trafili między innymi mistrz olimpijski, triumfator Nitto ATP Finals 2021 Niemiec Alexander Zverev, Włoch Matteo Berrettini, Andriej Rublow, Norweg Casper Ruud, Brytyjczyk Cameron Norrie, Argentyńczyk Diego Sebastian Schwartzman, Hiszpan Pablo Carreno Busta, czy finałowy przeciwnik Huberta Hurkacza w 2021 roku, jego przyjaciel, Włoch Jannik Sinner.", "Bez Djokovicia i Nadala", "Dodać trzeba, że wśród uczestników turnieju w Miami, nie ma co najmniej dwóch wybitnych tenisistów: Serba Novaka Djokovicia oraz Hiszpana Rafaela Nadala. Serb, który nie zaszczepił się przeciwko COVID-19, właśnie z tego powodu nie mógł polecieć na prestiżowe turnieje do USA, natomiast Nadal już wcześniej poinformował, że w Miami nie zagra, gdyż potrzebuje odpoczynku. We wtorek okazało się, że przerwa w występach Hiszpana może potrwać nieco dłużej niż planował, około czterech tygodni, ponieważ ma złamane żebro i już w ostatnich meczach w Indian Wells grał z kontuzją (korzystał zresztą z interwencji medycznej).", "Miami ", "Open 2022 presented by Itau", "ATP Masters 1000, kort twardy (Laykold), pula nagród 8,584 mln dolarów Miami (USA)", "Drabinka turnieju głównego mężczyzn", "Daniił Miedwiediew (1) wolny los", "Federico Delbonis (Argentyna) – Andy Murray (Wielka Brytania, WC)", "Pedro Martinez (Hiszpania) – Jan-Lennard Struff (Niemcy)", "Cristian Garin (Chile, 27) wolny los", "Nikołoz Basilaszwili (Gruzja, 18) wolny los", "Jenson Brooksby (USA) – Federico Coria (Argentyna)", "Sebastian Baez (Argentyna) – Kamil Majchrzak (Polska)", "Roberto Bautista Agut (Hiszpania, 15) wolny los", "Denis Shapovalov (Kanada, 12) wolny los", "Lloyd George Harris (RPA) – Facundo Bagnis (Argentyna)", "Emilio Gomez (Ekwador, Q) – Yoshihito Nishioka (Japonia, Q)", "Daniel Evans (Wielka Brytania, 24) wolny los", "Asłan Karacew (29) wolny los", "Aljaz Bedene (Słowenia, PR) – Ugo Humbert (Francja)", "Laslo Djere (Serbia) – Arthur Rinderknech (Francja)", "Hubert Hurkacz (Polska, 8) wolny los", "Stefanos Tsitsipas (Grecja, 3) wolny los", "Daniel Altmaier (Niemcy) – Jeffrey John Wolf (USA, Q)", "Jo-Wilfried Tsonga (Francja, PR) – Jordan Thompson (Australia)", "Alex de Minaur (Australia, 25) wolny los", "Marin Cilić (Chorwacja, 21) wolny los", "Lorenzo Musetti (Włochy) – Alexei Popyrin (Australia)", "Marton Fucsovics (Węgry) – Marcos Giron (USA)", "Carlos Alcaraz (Hiszpania, 14) wolny los", "Taylor Harry Fritz (USA, 11) wolny los", "Michaił Kukuszkin (Kazachstan, Q) – Botic van de Zandschulp (Holandia)", "Tommy Paul (USA) – Benjamin Bonzi (Francja)", "Karen Chaczanow (23) wolny los", "Albert Ramos (Hiszpania, 32) wolny los", "Sebastian Korda (USA)- Alejandro Davidovich Fokina (Hiszpania)", "Jack Sock (USA, Q) – Miomir Kecmanović (Serbia)", "Felix Auger-Aliassime (Kanada, 7) wolny los", "Andriej Rublow (5) wolny los", "Nick Kyrgios (Australia, WC) – Adrian Mannarino (Francja)", "Jaume Munar (Hiszpania, Q) – Taro Daniel (Japonia, Q)", "Fabio Fognini (Włochy, 31) wolny los", "Pablo Carreno Busta (Hiszpania, 17) wolny los", "Roberto Carballes (Hiszpania) – David Goffin (Belgia)", "Maxime Cressy (USA) – Emil Ruusuvuori (Finlandia)", "Jannik Sinner (Włochy, 9) wolny los", "Reilly Opelka (USA, 16) wolny los", "Tallon Griekspoor (Holandia) – Francisco Cerundolo (Argentyna)", "Oscar Otte (Niemcy) – Mitchell Krueger (USA, Q)", "Gael Monfils (Francja, 22) wolny los", "Frances Tiafoe (USA, 28) wolny los", "Soon Woo Kwon (Korea Południowa) – Brandon Nakashima (USA)", "Juan Manuel Cerundolo (Argentyna) – Dusan Lajović (Serbia)", "Matteo Berrettini (Włochy, 4) wolny los", "Casper Ruud (Norwegia, 6) wolny los", "Henri Laaksonen (Szwajcaria) – Benoit Paire (Francja)", "Daniel Elahi Galán Riveros (Kolumbia, Q) – John Millman (Australia)", "Aleksander Bublik (Kazachstan, 30) wolny los", "John Isner (USA, 20) wolny los", "Emilio Nava (USA, WC) – Hugo Gaston (Francja)", "Gilles Simon (Francja, PR) – Jack Draper (Wielka Brytania, WC)", "Cameron Norrie (Wielka Brytania, 10) wolny los", "Diego Senastian Schwartzman (Argentyna, 13) wolny los", "Thanasi Kokkinakis (Australia, Q) – Richard Gasquet (Francja)", "Juncheng Shang (Chiny, WC) – Denis Kudla (USA, Q)", "Lorenzo Sonego (Włochy, 19) wolny los", "Grigor Dimitrow (Bułgaria, 26) wolny los", "Mackenzie McDonald (USA) – Dominik Koepfer (Niemcy)", "Borna Corić (Chorwacja, PR) – Fernando Verdasco (Hiszpania, Q)", "Alexander Zverev (Niemcy, 2) wolny los", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szok! Ashleigh Barty kończy karierę!", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["W środę 23 marca 2022 nad ranem czasu polskiego dotarła sensacyjna wiadomość. Australijka Ashleigh Barty, kt", "ó", "ra właśnie rozpoczęła 119 tydzień w fotelu liderki rankingu WTA tenisistek ogłosiła, że kończy tenisową karierę! – Czas, by ścigać inne marzenia – powiedziała Barty.", "Trudny dzień pełen emocji", "Swoją szokującą decyzję Australijka, która liderką rankingu została 24 czerwca 2019 i z krótką przerwa prowadziła do teraz, swoją decyzję  ogłosiła w nietypowy sposób. Na Instagramie umieściła swój krótki wywiad ze swoją byłą partnerką deblową – Casey Dellacqua. „Dzisiejszy dzień jest dla mnie trudny i pełen emocji, ponieważ ogłaszam moje odejście z tenisa. Nie byłam pewna, jak podzielić się z Wami tą wiadomością, więc poprosiłam o pomoc moją dobrą przyjaciółkę Casey Dellacqua. Jestem bardzo wdzięczna za wszystko, co dał mi ten sport, i czuję się dumna i spełniona. Dziękuję wszystkim, którzy wspierali mnie na tej drodze, zawsze będę wdzięczna za wspomnienia na całe życie, które razem stworzyliśmy.” – napisała Barty w opisie do filmu.", "Podczas wywiadu Ashleogh Barty powiedziała natomiast: „Po raz pierwszy mówię to na głos i trudno mi przechodzi to przez usta. Ale jestem szczęśliwa i gotowa. Po prostu wiem w swoim sercu, że w tej chwili jest to właściwe. Czas ścigać inne marzenia.”", "Koniec kariery w wieku 26 lat", "Australijka, która 24 kwietnia skończy dopiero 26 lat, opuściła ostatnio  poważne turnieje w Dubaju i Doha, zrezegnowała także z występów w prestiżowych turniejach w USA:  BNP Paribas Open 2022 w Indian Mells oraz Miami Open 2022, w którym broniłaby tutułu, ale miała powrócić na korty w kwietniu. Okazuje sięm że to już koniec. Barty koczy karierę kako0 majlepsza, a jej największe osiągnięcia w karierze to triumfy we French Open 2019, Wimbledonie 2021 oraz Australian Open 2022 w grze pojedynczej, w Australian Open 2018 w grze podwójnej oraz w WTA Finals 2019.", "Iga Świątek wirtualną liderką rankingu WTA", "Decyzja Ashleigh Barty, która w styczniu triumfowała w wielkosxzlemowym Australian Open 2022 jako pierwsza Australijka od 44 lat, a kilka dni wcześniej w turnieju w Adejajdzie oznacza, że nową liderką rankingu WTA – na razie wirtualnie – jest Iga Świątek.!", "Oficjalnie tenisistka z Raszyna może zostać liderką światowego rankingu, już za kilkanaście dni. W każdym razie pierwszej Polki, a w ogóle w historii polskiego tenisa pierwszej osby w fotelu lidera rankingu WTA bądź ATP, za sprawą Igi Świątek, doczekamy się prawdopodobnie wcześniej, niż można się było spodziewać.", "Naszym zdaniem jest na to 99 procent szans.", "Nawet gdyby WTA nie zdecydowała się na wykreślenie Barty z rankingu z powodu zakończenia kariery, Iga Świątek może zostać liderką rankingu już na początku maja.", "WTA pożegnała swoją najlepszą obecnie tenisistkę pięknymi słowami:", "„Za każdą dziewczynę, która Cię podziwiała.", "Za każdą z nas, którą zainspirowałaś.", "Za Twoją miłość do gry.", "Dziękujemy Ci, za niesamowity znak, który pozostawiłaś na boisku, poza nim i w naszych sercach. ”", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Awans debla Hubert Hurkacz i John Isner na kortach w Miami", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["W grze podwójnej mężczyzn udanie rozpoczęła turniej w Miami polsko-amerykańska para Hubert Hurkacz i John Isner, w 1/16 finału w dobrym stylu pokonując w dwóch setach solidny duet niemiecki Kevin Krawietz/Andreas Mies 6:3, 7:6 (3).", "W I secie wystarczyło jedno przełamanie, w II potrzebny był tie-break", "W secie otwarcia do wygranej parze Hurkacz/Isner wystarczyło jedno przełamanie w gemie drugim, tej straty rywale nie byli bowiem w stanie odrobić.", "W drugiej partii Polak i Amerykanin stracili przewagę przełamania, jedyny raz w meczu tracąc serwis w gemie szóstym, tuż po tym jak wyszli na prowadzenie 3:2, a ponieważ później przełamań już nie było – o wyniku seta decydował tie-break. Para polsko-amerykańska straciła wprawdzie przewagę mini-breaka i przeciwnicy doprowadzili do remisu 3:3, było to jednak wszystko, na co parę niemiecką było stać w tym spotkaniu. Kolejne cztery punkty padły łupem Hurkacza i Isnera, którzy  zwyciężyli w tie-breaku 7:3, cały mecz wygrywając 6:3, 7:6 (3).", "Hubisner is a go! 🚦", "2018 and 2021 Miami singles champions ", " & ", " start off with a win in doubles 🤜🤛", " ", "Wykazali dużą odporność nerwową", "Podkreślić należy, że w secie II Polak i Amerykanin wykazali się dużą odpornością nerwową, gdyż serwowaali w tym secie po rywalach i często musieli gonić wynik, a w gemach 10. i 12., serwujac przy prowadzeniu Niemców. bronili się zarazem prtzed stratą seta.", "Kolejnymi rywalami Huberta Hurkacza i Johna Isnera będą zwycięzcy meczu Nicolas Mahut./Fabrice Martin (Francja) – Austin Krajicek/Edouard Roger-Vesselin (USA/Francja).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz w III rundzie Miami Open 2022. Kamil Majchrzak nie sprawił niespodzianki", "date": "\n\t\t\t\t\t\t\t\t\t\t26 marca, 2022\t\t\t\t\t", "text": ["Już tylko Hubert Hurkacz pozostał spośród polskich tenisistów w grze pojedynczej mężczyzn prestiżowego turnieju Miami Open 2022 rangi ATP Masters 1000. W sobotę broniący tytułu Hubert Hurkacz (10. ATP), dla którego był to pierwszy singlowy występ w obecnej edycji imprezy, awansował do III rundy (1/16finału), wygrywając z solidnym Francuzem Arthurem Rinderknechem (58. ATP) 7:6 (5), 6:2. Niestety, Kamil Majchrzak (75. ATP) nie zdołał sprawić niespodzianki. Został w dwóch setach 6:3, 6:3 pokonany przez plasującego się w drugiej dziesiątce światowego rankingu Hiszpana Roberto Bautistę Aguta (17.ATP).", "Hubert Hurkacz, wygrywając z Francuzem Arthurem Rinderknechem, uczynił w sobotę pierwszy krok na drodze do powtórzenia w Miami triumfu z 2021 roku, a łatwo nie było, zwłaszcza w pierwszej partii meczu.", "W secie otwarcia obaj tenisiści bardzo pewnie wygrywali własne gemy serwisowe. Jedynego break-pointa wypracował w tej odsłonie meczu Francuz, ale „Hubi” zdołał się wybronić. Nic dziwnego, że o losach seta rozstrzygał tie-break. Hubert Hurkacz dwukrotnie odrabiał w decydującej rozgrywce stratę mini-breaka, przegrywał jeszcze 3:5, by po wygraniu czterech kolejnych akcji, w tym przy wyniku 4:5 oraz 5:5 przy serwisie rywala, przechylić szalę zwycięstwa na swoją korzyść. Ostatecznie to Pokak wygrał tie-breaka 7:5 i całego I seta 7:6 (5). Obrońca tytułu zamknął seta po ładnej akcji wygrywającym forhendem przy własnym serwisie. Szalenie wyrównana partia trwała 55 minut.", "Delightful 😋", "Defending champ ", " feeling right at home in Miami!", " ", "Hubert Hurkacz", " drugiej partii miał już łatwiej", "Druga odsłona meczu przebiegała już po myśli Huberta Hurkacza. Wrocławianin odebrał serwis rywalowi w pierwszym oraz w trzecim gemie wychodząc na prowadzenie 3:0 z przewagą podwójnego przełamania i tej przewagi już nie roztrwonił, wygrywając seta II 6:2 i całe trwające 99 minut spotkanie w dwóch setach 7:6 (5), 6:2.", "W drugiej partii Francuz zdołał wygrać tylko dwa gemy, przegrywając 0:4 oraz 1:5. W gemie siódmym Arthur Rinderknech obronił meczbola, przedłużając jeszcze trochę rywalizację, ale Hubert Hurkacz, kiedy za chwilę serwował po zwycięstwo w meczu, nie pozostawił przeciwnikowi złudzeń, kończąc spotkanie asem serwisowym przy pierwszym z dwóch wypracowanych w tym gemie meczboli.", "Kolejnym przeciwnikiem Huberta Hurkacza będzie rozstawiony z 29. numerem Rosjanin Asłan Karacew, który w II rundzie pokonał Francuza Ugo Humberta 7:5, 6:2. O awans do 1/8 finału Miami Open 2022 w grze pojedynczej obrońca tytułu zagra w poniedziałek 28 marca.", "El campeón defensor 🇵🇱", " sigue firme hacia la reválida del título tras vencer a 🇫🇷", " 7-6 6-2 para meterse en R3 del ", " ", "Wyrównana walka przez sześć gemów", "Początek meczu, w którym rywalem Kamila Majchrzaka (75. ATP) był sporo wyżej notowany w rankingu ATP Hiszpan Roberto Bautista Agut (17.ATP), był bardzo wyrównany, a tenisiści przez sześć początkowych gemów utrzymywali swoje podanie.", "Dla losów I seta kluczowy był gem siódmy, w którym Hiszpan popisał się kilkoma kapitalnymi kontrami, odbierając serwis Polakowi. „Szumi” starał się jeszcze walczyć, ale nie dał rady. Coraz lepiej radzący sobie na korcie Roberto Bautista Agut w gemie dziewiątym raz jeszcze przełamał podanie polskiego tenisisty, wygrywając partię otwarcia 6:3.", "Przełamanie na początek nie wystarczyło", "Druga partia rozpoczęła się idealnie dla tenisisty z Piotrkowa Trybunalskiego, który na otwarcie uzyskał przełamanie, obejmując następnie prowadzenie 2:0. Przewagi „Szumi” nie zdołał utrzymać. Hiszpan szybko odrobił straty, wyrównując na 2:2. Polak znalazł się w odwrocie i mógł nawet przegrywać 2:4, ale w gemie szóstym, po obronie break-pointa, zdołał jeszcze utrzymać serwis. Niestety, nie dał jednak rady w gemie ósmym i to był klucz do porażki naszego reprezentanta. Roberto Bautista Agut wyszedł na prowadzenie 5:3, po czym przy własnym serwisie pewnie przypieczętował zwycięstwo 6:3, 6:3, meldując się w 1/16 finału.", "Rywal był lepszy", "Kamil Majchrzak grał bardzo ambitnie, ale nie wystarczyło to, by poważniej zagrozić wyżej notowanemu rywalowi. Hiszpan dobrze radził sobie z serwisem Polaka, generalnie lepiej konstruował akcje, a jego kontry często były dla „Szumiego” zabójcze. Polak miewał nawet swoje szanse, ale popełniał zbyt wiele błędów, żeby skutecznie przeciwstawić się faworytowi. Nawet jeżeli Kamil Majchrzak zdołał uzyskać na korcie pozycyjną przewagę, brakowało mu zdecydowania, żeby sfinalizować akcje. Bautista Agut był w sobotnim meczu lepszy. Hiszpan grał z większą swobodą, lepiej zmieniał tempo gry i kierunki uderzeń, bardzo dobrze „czytał” grę, był sprytniejszy i spokojniejszy, podejmował na korcie trafniejsze decyzje i popełniał niewiele błędów.", "Roberto Bautista Agut wygrał w pełni zasłużenie i wciąż ma szanse powtórzyć co najmniej osiągnięcie z poprzedniej edycji turnieju Miami Open, w której w 2021 roku dotarł do półfinału.", "Kamil Majchrzak w sezonie 2022 debiutował w dwóch znaczących imprezach w USA: BNP Paribas Open oraz Miami Open. W obu dostał się do II rundy. Na razie na tyle było stać drugiego obecnie polskiego tenisistę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch wyeliminowana w Miami. Ten mecz był do wygrania", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["Niestety Magdalena Fręch (89. WTA) na I rundzie zakończyła udział w prestiżowym turnieju Miami Open 2022 presented by Itau rangi WTA 1000, przegrywając w środę bardzo p", "ó", "źnym wieczorem polskiego czasu, z klasyfikowaną w rankingu WTA siedem pozycji wyżej Francuzka Clarą Burel (82. WTA) 3:6, 5:7.", "Słaby początek spotkania w wykonaniu Polki", "Magdalena Fręch rozpoczęła środowy mecz nie najlepiej. Polka w gemie otwarcia nie wykorzystała break-pointa, a następnie straciła podanie w drugim gemie i po kilkunastu minutach przegrywała już 0:3. Nasza reprezentantka miała kłopoty również w swoim drugim gemie serwisowym, jednak wówczas utrzymała serwis, w ostatecznie miała czego żałować, były bowiem okazje, żeby losy seta odwrócić. Tenisistka reprezentująca obecnie klub Górnik Bytom w siódmym gemie odrobiła stratę przełamania, ale niestety nie wykorzystała pojawiającej się szansy. Francuzka już za chwilę ponownie prowadziła  z przewagą przełamania i choć Magdalena Fręch walczyła, nie dała rady i seta otwarcia zapisała na swoje konto Clara Burel wygrywając 6:3. W ostatnim, jak się okazało, gemie pierwszej partii Polka znowu miała swoje szanse, lecz nie wykorzystała dwóch break-pointów i choć jednego setbola obroniła, przy drugim Francuzka “zamknęła” seta po 61 minutach rywalizacji.", "Powinna być decydująca partia. Fręch miała przewagę i trzy setbole", "Druga partia zaczęła się od straty podania przez Polkę, a w gemie drugim Magdalena Fręch ponownie zmarnowała swoje szanse, gdyż nie wykorzystała aż czterech break-pointów, żeby natychmiast odpowiedzieć re-breakiem. Polka przegrywała następnie 1:3 i była w bardzo trudnej sytuacji, ale wówczas pokazała dużą odporność i determinację. Magdalena Fręch wygrała cztery następne gemy, wyszła na prowadzenie 5:3, ale niestety ponownie nie wykorzystała szansy, gdyż serwując na zwycięstwo w partii straciła podanie, po czym Clara Burel, po obronie trzech piłek setowych, przy własnym podaniu doprowadziła do remisu 5:5. Francuzka poszła następnie za ciosem, uzyskała przełamanie na 6:5 i znalazła się krok od awansu. W gemie 12. Polka prowadziła 30:0, miała znowu break-pointa, ale ponownie go nie wykorzystała, by w końcu, przegrać seta 5:7 i całe spotkanie 3:6, 5:7.  Pierwszego meczbola Magdalena Fręch zdołała obronić, ale przy drugim Francuzka „zamknęła” spotkanie odnosząc zwycięstwo w dwóch setach.", "Naprawdę szkoda straconej szansy, gdyż pokonanie klasyfikowanej w rankingu WTA tylko siedem pozycji wyżej Francuzki, było absolutnie w zasięgu Polki. O porażce polskiej tenisistki przesądziła w głównej mierze słaba dyspozycja serwisowa. To Francuzka wygrywała też więcej ważnych akcji, na przykład broniąc się przed stratą serwisu, czy też broniąc setboli w drugiej partii.", "Ostatecznie to Clara Burel wygrała trwający 106 minut mecz 6:3, 7:5, sprawiła sobie prezent na obchodzone w czwartek 24 marca 21 urodziny, a w nagrodę to ona powalczy w piątek o awans do III rundy (1/16 finału) z rozstawioną z 28. numerem dwukrotną mistrzynią Wimbledonu Czeszką Petrą Kvitovą.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miami Open. Ambitna walka Magdy Linette nie wystarczyła. Simona Halep wycofała się z turnieju na Florydzie, nie zagra też w Radomiu", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["Z trzech Polskich tenisistek już tylko Iga Świątek pozostała w turnieju Miami Open 2022 WTA 1000 w grze pojedynczej kobiet. Po Magdalenie Fręch, kt", "ó", "ra sw", "ó", "j mecz w I rundzie przegrała w środę, w czwartek z turniejem pożegnała się Magda Linette, po ambitnej walce przegrywając w II rundzie w dw", "ó", "ch setach z rozstawioną z „", "ó", "semką” Tunezyjką Ons Jabeur 6:7 (1), 2:6. Z turnieju w Miami wycofała się Rumunka Simona Halep, która z powodu kontuzji nie zagra także w meczu z Polkami w Radomiu.", "Linette miała setbola", "Magda Linette (63. WTA) nie rozpoczęła spotkania z Ons Jabeur (10. WTA) dobrze. Już w trzecim genie Tunezyjka zdobyła przełamanie i prowadziła jeszcze 4:2. Na duży plus poznaniance zapisać trzeba, że się nie poddała, podjęła walkę. Polka po odrobieniu strat w gemie ósmym prowadziła następnie 5:4 oraz 6:5, a w gemie 12 miała nawet setbola. Tunezyjka klasyfikowana w rankingu WTA w TOP 10 (jest dziesiąta) zdołała się jednak obronić, doprowadziła do tie-breaka, w którym nie dała już polskiej tenisistce szans, tracąc tylko jeden punkt, gdy prowadziła już 5:0.", "Break-pointy to zbyt mało…", "W secie II, na otwarcie, Magda Linette nie wykorzystała trzech kolejnych break-piontów, żeby objąć p[prowadzenie 1:0. Również trzech break-pointów Polka nie wykorzystała w gemie siódmym, z tym, że wówczas walczyła o re-breaka, po tym jak gema wcześniej straciła podanie. Poznanianka swoje szanse zmarnowała w efekcie przegrywając spotkanie 6:7 (1), 2:6 i odpadła z turnieju.", "Mecz trwał 102 minuty, set I – 53 minuty, set II – 49 minut.", "Nie było reważu za French Open", "Druga obecnie polska tenisistka nie zdołała zrewanżować się Ons Jabeur za porażkę w III rundzie wielkoszlemowego French Open 2021. Tym razem Polka przegrała nie w trzech, a w dwóch setach, choć wcale tak być nie musiało. Tunezyjka wygrywał jednak większość bardzo istotnych akcji i to ona grać będzie dalej.", "Osaka lepsza od Kerber", "Dodajny, że w najciekawiej zapowiadającym się czwartkowym meczu gry pojedynczej kobietom w konfrontacji dwóch mistrzyń wielkoszlemowych Japonka Naomi Osaka pewnie wygrała z Niemką polskiego pochodzenia Angelique Kerber 6:2, 6:3.", "Game and first set, ", " 💪", "Osaka takes the opener over Kerber, 6-2.", " ", "Bez Halep i Muguruzy", "Z powodu kontuzji z imprezy na Florydzie wycofała się Simona Halep. Rumunka będzie pauzować przez trzy tygodnie i nie zagra także w Charlston i w Radomiu w ramach Billie Jean King Cup.", "„Podczas środowego treningu w Miami poczułem ostry ból w lewej nodze. Walczyłem z urazem od czasu półfinału w Indian Wells i miałem nadzieję, że się poprawi, ale wczoraj wieczorem miałam badanie  na rezonans magnetyczny i niestety okazało się, że pojawił się problem. Moje ciało potrzebuje czasu, aby dojść do pełnej sprawności i w rezultacie przez trzy tygodnie nie będę startować w zawodach. Oznacza to, że musiałem podjąć bardzo trudną decyzję o wycofaniu się z turniejów w Miami, Charleston i ze startu w Billie Jean King Cup w meczu przeciwko Polsce w Radomiu. Jest to rozczarowujące, ale jestem zmotywowana by być gotową na sezon na kortach ziemnych.” – napisała w mediach społecznościowych Simona Halep.", "W turnieju w Miami nie wystąpi również Hiszpanka Garbine Muguruza.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek wiceliderką rankingu WTA", "date": "\n\t\t\t\t\t\t\t\t\t\t21 marca, 2022\t\t\t\t\t", "text": ["Do znaczących zmian w tenisowych rankingach doprowadził zakończony w niedzielę w Indian Wells prestiżowy, uważany przez wielu za najważniejszy w tenisowym kalendarzu zaraz po imprezach wielkoszlemowych, turniej BNP Paribas Open rangi WTA 1000 kobiet oraz turniej BNP Paribas Open 2022 rangi ATP Masters 1000 mężczyzn. W rankingu tenisistek pozycję liderki zachowała wprawdzie nie grająca od triumfu w wielkoszlemowym Australian Open 2022 Australijka Ashleigh Barty, ale za nią plasują się zwyciężczyni z Indian Wells Polka Iga Świątek i finalistka, Greczynka Maria Sakkari. Dla obu to najwyższe lokaty w rankingu WTA w dotychczasowej karierze. W rankingu ATP tenisist", "ó", "w na fotel lidera powr", "ó", "cił po trzech tygodniach Serb Novak Djoković, wyprzedzając Daniiła Miedwiediewa, kt", "ó", "ry zanotował nieudany występ w Kalifornii. Mimo finałowej porażki w Tenisowym Raju, ponownie „na podium” rankingu plasuje się trzeci obecnie Hiszpan Rafael Nadal. Do TOP 10 przebojem wdarł się sensacyjny triumfator BNP Paribas Open 2022 Amerykanin Taylor Harry Fritz awansując z 20 na ", "ó", "smą pozycję, przez co Hubert Hurkacz, choć wyprzedził Włocha Jannika Sinnera pozostał na 11. miejscu.", "Barty", " ", "11", "9", " tydzień numerem 1 wśród tenisistek", ". Za Australijką Świątek i Sakkari", "W rankingu WTA tenisistek 119 tydzień w roli liderki rozpoczęła Ashleigh Barty. Na najwyższe w karierze drugie miejsce (tym samym wyrównała osiągnięcie Agnieszki Radwańskiej) awansowała triumfatorka prestiżowego turnieju BNP Paribas Open 2022 Iga Świątek, a na trzecie jej finałowa przeciwniczka w Indian Wells Maria Sakkari. W TOP 10 pozostały te same tenisistki, które były w nim w poprzednim notowaniu. Z 16. na 15. miejsce przesunęła się Angelique Kerber, a z 26. na 19. Simona Halep.", "Inne polskie tenisistki, przede wszystkim te czołowe  zanotowały nieznaczny spadek. Magda Linette (jest 63), Magdalena Fręch (89) oraz Katarzyna Kawa (144) spadły o jedną, a Maja Chwalińska (263) – o sześć lokat.  Aż o 27 pozycji w dół “zjechała”  305 obecnie Urszula Radwańska, a o 15 lokat klasyfikowana na 413 miejscu Weronika Falkowska. Poza wymienionymi w TOP 500 jest jeszcze tylko zajmująca 483 lokatę Martyna Kubka (awans o siedem pozycji).", "Największy spadek spośród naszych zawodniczek zanotowała Paula Kania-Choduń – o 61 miejsc.", "Jako swego rodzaju ciekawostkę podajmy, że dopiero 240 lokatę zajmuje słynna Amerykanka Serena Williams – 281 pkt.", "W rankingu WTA Race Iga Świątek na czele!", "Iga Świątek, po świetnym występie w Indian Wells, gdzie jako pierwsza Polka wygrała prestiżowy turniej BNP Paribas Open rangi WTA 1000, mając na koncie 2920 punktów,  prowadzi już w rankingu WTA Race, który uwzględnia tylko wyniki danego roku kalendarzowego i stanowi podstawę kwalifikacji do kończącego sezon  turnieju WTA Finals, do którego awansuje osiem najlepszych tenisistek tego rankingu. Na dzień 21 marca 2022 w  czołowej ósemce plasują się jeszcze: Ashleigh Barty (Australia) – 2470 pkt., Maria Sakkari (Grecja) – 1600 pkt., Anett Kontaveit (Estonia) – 1375 pkt., Madison Keys (USA) – 1307 pkt., Danielle Rose Collins (USA, finalistka Australian Open 2022) – 1301 pkt., Paula Badisa Gibert (Hiszpania) – 1207 pkt. oraz Jelena Ostapenko (Łotwa) – 1146 pkt.  Rezerwowymi byłyby Simona Halep (Rumunia) – 1096 pkt. oraz Barbora Krejcikova (Czechy) – 895 pkt.", "Hiszpanka Garbine Muguruza, triumfatorka WTA Finals 2021 spadła o kolejne sześć miejsc i na razie z dorobkiem 425 punktów plasuje się w rankingu WTA Race 2022 na 28. pozycji. Magda Linette, która “uzbierała” 155 pkt. zajmuje 75 lokatę, a Magdalena Fręch mająca na koncie 135 pkt. jest na miejscu 85. Spośród polskich tenisistek w tym rankingu są jeszcze tylko Katarzyna Kawa – 3 pkt., 225 lokata oraz Urszula Radwańska – 2 pkt., 234 miejsce.", "TOP 30 rankingu WTA tenisistek z 21 marca 2022", "1. Ashleigh Barty (Australia) 7980 pkt., 2. Iga Świątek 5776 pkt., 3. Maria Sakkari (Grecja) 5085 pkt.,4. Barbora Krejcikova (Czechy) 5033 pkt., 5. Aryna Sabalenka (neutralna) 4862 pkt., 6. Paula Badosa Gibert (Hiszpania) 4790 pkt., 7. Anett Kontaveit (Estonia) 4686 pkt., 8. Karolina Pliskova (Czechy) 4252 pkt., 9. Garbine Muguruza (Hiszpania) 3190 pkt., 10. Ons Jabeur (Tunezja) 2975 pkt., 11. Danielle Rose Collins (USA) – 2971 pkt., 12. Jelena Ostapenko (Łotwa) 2860 pkt., 13. Emma Raducanu (Wielka Brytania) 2699 pkt.,  14. Anastazja Pawluczenkowa (neutralna) 2473 pkt., 15. Angelique Kerber (Niemcy)  2352 pkt., 16. Victoria Azarenka (neutralna) 2336 pkt., 17. Cori Gauff (USA) 2280 pkt., 18. Elena Rybakina (Kazachstan) 2261 pkt., 19. Simona Halep (Rumunia) 2221 pkt., 20. Elina Switolina (Ukraina) 2216 pkt., 21. Jessica Pegula (USA)  2215 pkt., 22. Leylah Annie Fernandez (Kanada) 2171 pkt., 23. Veronika Kudermetova (neutralna) 2035 pkt., 24. Elise Mertens (Belgia) 1950 pkt., 25. Tamara Zidansek (Słowenia) 1931 pkt., 26.  Madison Keys (USA) 1904 pkt., 27. Sorana Mihaela Cirstea (Rumunia) 1865 pkt., 28. Belinda Bencić (Szwajcaria) 1926 pkt., 29. Daria Kasatkina (neutralna) 1790 pkt., 30.Liudmila Samsonowa (neutralna) 1632 pkt.", "Miejsca pozostałych Polek", "63. (poprzednio 62) Magda Linette 991 pkt., 89 (88). Magdalena Fręch 769 pkt., 144 (143). Katarzyna Kawa – 438 pkt., 263. (257) Maja Chwalińska 263 pkt.,  305. (278) Urszula Radwańska 208 pkt., 413. (398 ) Weronika Falkowska 123 pkt.,  483. (490) Martyna Kubka 96 pkt., 528 (532). Katarzyna Piter 83 pkt., 695. (664) Anastazja Szoszyna 48 pkt., 802. (809) Anna Hertel 35 pkt., 876. (815) Paula Kania-Choduń 27 pkt.,  916. (902). Joanna Zawadzka 25 pkt.,953. (954) Weronika Baszak 22 pkt., 1081. (1083). Stefania Rogozińska-Dzik 16 pkt., 1360. (1366). Aleksandra Jeleń 7 pkt., 1501. (1507) Daria Kuczer 5 pkt., 1522. (1528) Julia Oczachowska 4 pkt.", "Novak Djoković ponownie numerem 1 tenisistów", "W rankingu ATP tenisistów zmiana najważniejsza. Po trzech tygodniach liderowania pierwszą pozycję stracił Daniił Miedwiediew, a na czoło rankingu powrócił nie grający w Indian Wells Serb Novak Djoković, który w sezonie 2022 wystąpił dotychczas tylko w Dubaju.  Na trzecie miejsce awansował, mimo porażki w finale BNP Paribas Open 2022 rangi ATP Masters 1000 Hiszpan Rafael Nadal. Sensacyjny triumfator z Indian Wells Amerykanin Taylor Harry Fritz awansował z 20 na ósmą pozycję i jest obecnie najwyżej  klasyfikowanym tenisistą amerykańskim. Najlepszy polski tenisista Hubert Hurkacz tak jak poprzednio na 11 miejscu, tuż za czołową dziesiątką.", "Jeśli chodzi o innych czołowych polskich tenisistów, Kamil Majchrzak spadł z zajmowanej  przed turniejem w Indian Wells najwyższej w karierze 75 pozycji na miejsce 76, Kacper Żuk, w poprzednim notowaniu 187 miejsce, wypadł z TOP 200 i zajmuje 212 lokatę,  natomiast Daniel Michalski awansował o  cztery miejsca i jest obecnie 337.", "W rankingu ATP Race wyraźna przewaga Nadala. Duży awans Fritza. Hurkacz na razie dość daleko", "W rankingu ATP Race to Turin 2022, który będzie podstawą kwalifikacji do zamykającego sezon ATP Finals 2022, zdecydowanie prowadzi Hiszpan Rafael Nadal – 3350 pkt. Słynny tenisista z Majorki, choć nie zdobył czwartego w karierze tytułu w Indian Wells,  ma sporą przewagę nad konkurentami, a lokaty w czołowej ósemce zajmują ponadto: Daniił Miedwiediew (neutralny) – 1720 pkt., Taylor Harry Fritz (USA) – 1430 pkt., Felix Auger- Aliassime (Kanada) – 1410 pkt., Andriej Rublow (neutralny) – 1380 pkt., Stefanos Tsitsipas (Grecja) – 1350 pkt., Carlos Alcaraz (Hiszpania) – 950 pkt., Matteo Berrettini (Włochy) – 945 pkt.  Rezerwowymi byliby: Denis Shapovalov (Kanada) – 920 pkt. oraz Roberto Bautista Agut (Hiszpania) – 890 pkt.  Niemiec Alexander Zverev, który triumfował w Nitto ATP Finals 2021, na razie zgromadził 480 pkt,. co daje mu w rankingu 18 lokatę. Hubert Hurkacz również zgromadził 480 punktów i jest 19. Obaj mają co odrabiać, ale do końca sezonu bardzo daleko i stratę można oczywiście zniwelować. Dotyczy to także Novaka Djokovicia, który ma 90 pkt.  i na razie jest w tym rankingu… 130.  Od słynnego Serba dużo wyżej jest Kamil Majchrzak, który zachował 51 pozycję – 256 pkt. W tym rankingu 200 miejsce zajmuje Daniel Michalski – 46 pkt., a na pozycji 344 plasuje się Kacper Żuk – 19 pkt.", "TOP 30 rankingu ATP tenisistów z 21 marca 2022", "1. Novak Djoković (Serbia) 8465 pkt., 2. Daniił Miedwiediew (neutralny) 8445 pkt., 3. Rafael Nadal (Hiszpania) 7715 pkt.,  4. Alexander Zverev (Niemcy) 7025 pkt., 5. Stefanos Tsitsipas (Grecja) 6055 pkt., 6. Andriej Rublow (neutralny) 5040 pkt., 7. Matteo Berrettini (Włochy) 5035 pkt. 8. Taylor Harry Fritz (USA) 3875 pkt., 9. Casper Ruud (Norwegia) 3825 pkt., 10. Felix Auger-Aliassime (Kanada) 3768 pkt., 11. Hubert Hurkacz 3586 pkt.,12. Jannik Sinner (Włochy) 3540 pkt., 13. Cameron Norrie (Wielka Brytania) 3530 pkt., 14. Denis Shapovalov (Kanada) 2885 pkt., 15. Carlos Alcaraz (Hiszpania) 2771 pkt., 16. Diego Sebastian Schwartzman (Argentyna) 2660 pkt.,  17. Roberto Bautista Agut (Hiszpania) 2375 pkt., 18. Reilly Opelka (USA) 2336 pkt; 19. Pablo Carreno Busta (Hiszpania) 2220 pkt., 20. Nikoloz Basiilashvili (Gruzja) 1951 pkt., 21. John Isner (USA) 1936 pkt., 22. Lorenzo Sonego (Włochy) 1892 pkt., 23. Gael Monfils (Francja) 1813 pkt., 24. Marin Cilić (Chorwacja) 1750 pkt., 25. Grigor Dimitrow (Bułgaria) 1641 pkt., 26. Roger Federer (Szwajcaria) 1620 pkt., 27. Alex de Minaur (Australia) 16111 pkt., 28. Asłan Karacew (neutralny) 1810 pkt., 29. Daniel Evans (Wielka Brytania) 1592 pkt., 30. Frances Tiafoe (USA) 1488 pkt.", "Lokaty innych Polaków", "76. (poprzednio 75) Kamil Majchrzak 842 pkt.,  212. (187) Kacper Żuk 268 pkt., 337. (341). Daniel Michalski 127 pkt., 478. (479). Paweł Ciaś  70 pkt., 768. (749) Michał Dembek 25 pkt., 785 (794) Maciej Rajski 23 pkt.,  907. (924) Jan Zieliński  15 pkt., 916. (979) Yann Wójcik  13 pkt., 952. (969)  Maks Kaśnikowski 13 pkt., 976. (1009) Szymon Kielan 12 pkt., 1017. (1026) Michał Mikuła 11 pkt., 1115. (1091) Wojciech Marek  8 pkt., 1256. (1272) Adrian Andrzejczuk 5 pkt., 1272 (1284) Martyn Pawelski 5 pkt., 1337. (1357) Piotr Matuszewski 4 pkt., 1531 (1427) Piotr Gryńkowski 3 pkt., 1540. (1201) Szymon Walków 2 pkt., 1584. (1626) Mikołaj Lorens 2 pkt., 1619. (1598) Marcel Kamrowski 2 pkt., 1663 (1674). Filip Kolasiński 2 pkt.,1688. (1669) Olaf Pieczkowski 2 pkt.,  1765 (1776). Mateusz Terczyński 1 pkt., 1868 (1881) Piotr Pawlak 1 pkt., 1868 (1881) Borys Zgoła 1 pkt., 1975. (2067)  Dominik Nazaruk 1 pkt., 1975. (1988) Jasza Szajrych 1 pkt., 2052 (2067)  Alan Bojarski  1 pkt., 2062 (2067),  Filip Pieczonka 1 pkt., 2052 (2067) Maciej Smoła 1 pkt., 2073. (1517) Aleksander Orlikowski 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Taylor Fritz sensacyjnym mistrzem w Indian Wells. Rafael Nadal pokonany!", "date": "\n\t\t\t\t\t\t\t\t\t\t21 marca, 2022\t\t\t\t\t", "text": ["Sensacyjnym mistrzem turnieju BNP Paribas Open w Indian Wells rangi ATP Masters 1000 został Amerykanin Taylor Harry Fritz. W finale wygrał z niepokonanym dotąd w 2022 roku Hiszpanem Rafaelem Nadalem 6:3, 7:6 (5).", "Przerwana seria Hiszpana", "Po 20 zwycięstwach z rzędu Rafael Nadal doznał pierwszej porażki w 2022 roku. Natomiast Taylor Harry Fritz. sensacyjny triumfator odniósł największy sukces w karierze,  Wcześniej wygrał tylko jeden turniej niższej rangi. Zwycięstwo Amerykanina to w pewnym stopniu pocieszenie dla Kamila Majchrzaka, który w Indian Wells najpierw wygrał pierwszy w karierze mecz w głównej drabince imprezy rangi ATP Master 1000, a w II rundzie wyeliminował „Szumiego” właśnie Taylor Harry Fritz.", "Rozstrzygnięcie finału to sporego kalibru sensacja, ale szczerze mówiąc, przegraną słynnego Hiszpana w Tenisowym Raju „pachniało” już wcześniej, gdyż kilkakrotnie 21-krotny mistrz turniejów wielkoszlemowych niemal cudem unikał porażki.", "Mecz od początku układał się po myśli Amerykanina, który błyskawicznie objął prowadzenie 3:0 z przewagą przełamania i pewnie wygrał I seta 6:3, niespodziewanie kontrolując wydarzenia na korcie.", "Przed drugą partią mistrz z Majorki skorzystał z pomocy medycznej, a gdy tenisiści wrócili do gry, rywalizacja wyglądała już inaczej. Rafael Nadal zdobył breaka, ale przewagi nie utrzymał.", "W gemie dziesiątym  tenisista z Kalifornii  wypracował meczbola, ale Rafael Nadal obronił się wspaniałym forhendem o o losach seta decydował ostatecznie tie-break. Faworyt  prowadził jeszcze w tie-breaku 5:4, lecz w kluczowych akcjach w końcówce Taylor Harry Fritz Świetnie poradził sobie w wymianach z głębi kortu i po kończącym forhendzie przy prowadzeniu 6:5 mógł się cieszyć z życiowego sukcesu.", "Amerykanin wygrywa po 21 latach", "Finał trwał dwie godziny i sześć minut. Triumfator zaserwował jednego asa, dwukrotnie został przełamany, wykorzystał cztery z dziewięciu break-pointów, posłał 20 zagrań kończących i popełnił 22 niewymuszone błędy. Rafael Nadal miał dwa asy, 21 winnerów, ale też 34 niewymuszone błędy.", "Taylor Harry Fritz jest pierwszym amerykańskim mistrzem turnieju w Indian Wells od 2001 roku, kiedy w Tenisowym Raju triumfował Andre Agassi. Za triumf w Indian Wells otrzymał ponad 1,2 mln dolarów premii finansowej o 1000 punktów do rankingu ATP, dzięki którym przesunął się w rankingu na ósmą pozycje.", "Rafael Nadal poniósł 38. porażkę w 129. finale w karierze. Premia finansowa dla Hiszpana to 665,3 tys. dolarów. Nadal zdobył 700 punktów rankingowych i w rankingu ATP jest już trzeci.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek gra o fotel liderki rankingu WTA. Niespodzianki w Miami", "date": "\n\t\t\t\t\t\t\t\t\t\t25 marca, 2022\t\t\t\t\t", "text": ["W prestiżowym turnieju tenisowym Miami Open 2022 presented by Itau, przed nami ostatnie mecze II rundy gry pojedynczej kobiet (dolna poł", "ó", "wka drabinki)", ". Spośr", "ó", "d przedstawicieli polskiego tenisa na korcie pojawi się Iga Świątek, kt", "ó", "ra w swoim pierwszym występie na Florydzie, od razu walczyć będzie nie tylko o awans do 1/16 finału jednej z najważniejszych imprez w tenisowym kalendarzu, ale zarazem o zapewnienie sobie pozycji liderki rankingu WTA tenisistek, w najbliższym notowaniu, kt", "ó", "re zostanie ogłoszone po zakończeniu turnieju w Miami, w poniedziałek 4 kwietnia. W turnieju na Florydzie w zmaganiach kobiet sypnęło niespodziankami. Odpadły: Aryna Sabalenka, Anett Kontaveit, Emma Raducanu, Karolina Pliskova, Elina Svitolina, Leylah Annie Fernandez.", "Viktorija Golubić na drodze Igi Świątek", "Przeciwniczką Igi Świątek w meczu, który może zapewnić tenisistce z Raszyna przejście do historii nie tylko polskiego tenisa będzie Szwajcarka Viktorija Golubić. Przypomnijmy: zwycięstwo w tym spotkaniu sprawi, że Iga Świątek będzie już pewna, że to ona zostanie nową liderką rankingu WTA tenisistek, po turnieju w Miami, zastępując w fotelu liderki Australijkę Ashleigh Barty, która w środę nieoczekiwanie ogłosiła zakończenie kariery i poprosiła o nie uwzględnianie jej nazwiska od najbliższego notowania rankingu.", "Szwajcarkę Iga Świątek pokonała niedawno. pod koniec lutego, w zwycięskim dla siebie turnieju w Doha. Wypada wierzyć, że presja wynikająca w dodatkowej stawki spotkania nie sparaliżuje tenisistki z Raszyna i podopieczna trenera Tomasza Wiktorowskiego pokaże, że również z taką presją potrafi sobie poradzić.", "Niestety nie mamy dobrych informacji dla polskich kibiców. Spotkanie Iga Świątek – Viktorija Golubić, zostanie rozegrane jako ostatni mecz dnia w turnieju kobiet i na pewno zacznie się już w sobotę czasu polskiego, po północy.", "Wiele się działo, były niespodzianki", "Tymczasem w czwartek w rywalizacji kobiet na Florydzie działo się naprawdę wiele, a stosunkowo mało emocji było w teoretycznie najciekawiej zapowiadającym się spotkaniu, w którym w „starciu” dwóch wielkoszlemowych mistrzyń Japonka Naomi Osaka pokonała Angelique Kerber, silnie związaną rodzinnie z Polską, zameldowaną i często trenującą w podpoznańskim Puszczykowie Niemkę polskiego pochodzenia. Angie przegrała wyraźnie 2:6, 3:6.", "Nie brakowało niespodzianek. Między innymi z turniejem pożegnały się najwyżej rozstawiona w imprezie Aryna Sabalenka, do niedawna wiceliderka rankingu tenisistek WTA, która w sezonie 2022 zupełnie nie może odnaleźć dyspozycji z poprzedniego sezonu 2021, czy numer 3. turnieju Estonka Anett Kontaveit. Sabalenka przegrała w dwóch setach z Rumunką Iriną Camelią Begu, natomiast Kontaveit uległą po trzysetowej batalii Amerykance Ann Li.", "W turnieju nie ma już także między innymi sensacyjnej mistrzyni US Open 2021 Brytyjki Emmy Raducanu, czy jej finałowej rywalki w Nowym Jorku, Kanadyjki Leylah Annie Fernandez. Raducanu przegrała w  czwartek z dobrze znaną w Polsce Czeszką Kateriną Siniakovą, zaś od Kanadyjki lepsza okazała się inna Czeszka Karolina Muchova.", "What a turnaround 🥶", "🇨🇿 ", " comes back to beat Raducanu 3-6, 6-4, 7-5 and reach the last 32!", " ", "Z imprezą pożegnały się już także Czeszka Karolina Pliskova, którą pokonała Anna Kalonskaja, czy najlepsza tenisistka ukraińska Elina Svitolina, która przegrała z Brytyjką Heather Watson.", "Pogromczyni Magdy Livette Tunezyjka Ons Jabeur zmierzy się w III rundzie (1/16 finału) z Estonką Kaią Kanepi, która nie bez problemów uporała się z Hiszpanką Sarą Sorribes Tormo.", "wyniki:", "Przypominany, że z turnieju wycofały się Simona Halep, Garbine Muguruza oraz Camila Giorgi, które zastępują „lucky loser”.", "Kto z kim?", "Na razie znamy pary 1/16 finału kobiecego Miami Open 2022 presented by Itau w górnej części turniejowej drabinki: Zestaw par (według ustawienia w drabince):", "W akcji Alicja Rosolska", "Wcześniej niż Iga Świątek, ale też w późny piątkowy wieczór czasu polskiego na korcie pojawi się także Alicja Rosolska, która występuje w grze podwójnej kobiet, a jej partnerką jest w Miami Nowozelandka Erin Routliffe. Finalistki lutowego turnieju w Sankt Petersburgu w 1/16 finału zmierzą się z parą rumuńską Irina Camelia Begu/Monica Niculescu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażka Majchrzaka z Verdasco po niesamowitym meczu", "date": "\n\t\t\t\t\t\t\t\t\t\t18 marca, 2022\t\t\t\t\t", "text": ["Kamil Majchrzak (75. ATP), drugi obecnie polski tenisista, na II rundzie zakończył udział w turnieju Arizona Tennis Clasic (ATP Challenger Tour, kort twardy, pula nagród 159,3 tys. dolarów", "), po niesamowitym spotkaniu, w kt", "ó", "rym nie wykorzystał meczboli, sam obronił trzy piłki meczowe, przegrywając ostatecznie z rutynowanym Hiszpanem Fernando Verdasco (150. ATP) 6:2, 4:6, 6:7 (5).", "Polak mógł wygrać w dwóch setach", "Majchrzak źle rozpoczął spotkanie z doświadczonym 38-letnim rywalem. Polak ze stratą przełamania przegrywał 0:2, ale szybko „złapał właściwy rytm” i do końca I seta nie tracąc już gema, trzykrotnie odbierając serwis przeciwnikowi, wygrał partię otwarcia 6:2.", "Drugą odsłonę meczu również lepiej rozpoczął Hiszpan pierwszy zdobywając przełamanie, ale i tym razem „Szumi” odrobił straty, po utrzymaniu podania w gemie piątym sam wyszedł na prowadzenie 4:3, wydawało się wiec, że sytuacja z seta otwarcia może się powtórzyć. Tymczasem to jednak rutynowany Fernando Verdasco uzyskał breaka na 4:3 i prowadzenia do końca partii nie oddał wygrywając 6:4 i doprowadzając do decydującego seta III. W 10. gemie drugiej partii Hiszpan obronił break-pointa, po czym wykorzystał drugiego setbola.", "Wściekły Hiszpan zniszczył rakietę, ale wygrał mecz ", "W decydującym III secie naprawdę wydarzyło się wiele, a każde rozstrzygnięcie było możliwe. Verdasco prowadził już w tym secie 4:0, z przewagą podwójnego przełamania, lecz meczu jakoś nie mógł „zamknąć”. W 10. gemie tej partii Hiszpan  nie wykorzystał dwóch piłek meczowych, stracił podanie, po czym wściekły zniszczył rakietę otrzymując na dodatek karę punktu. Kamil Majchrzak utrzymał następnie serwis, wyszedł na prowadzenie 6:5 i był bardzo bliski wygranej. Teraz to Polak miał dwie piłki meczowe, ale akurat wówczas Hiszpan zagrał bardzo dobrze. Verdasco obronił meczbole i ostatecznie utrzymując podanie doprowadził do rozstrzygającej rozgrywki tie-breakowej, w której okazał się nieznacznie skuteczniejszy. Przy prowadzeniu Hiszpana 6:4 „Szumi” obronił kolejnego , już trzeciego w spotkaniu meczbola, zarazem odrobił stratę mini-breaka i miał  następnie do dyspozycji dwa własne serwisy, ale przy pierwszym będącym czwartą piłką meczową dla Hiszpana nie dał rady.", "Fernando Verdasco pokonał ostatecznie Kamila Majchrzaka 2:6, 6:4, 7:6 (5) i to on wystąpi w ćwierćfinale challengera w Phoenix, w którym jego przeciwnikiem będzie w piątek Amerykanin Jeffrey John Wolf. Tenisista z Piotrkowa Trybunalskiego udaje się natomiast do Miami, gdzie weźmie udział w turnieju Miami Open rangi ATP Masters 1000. Polak ma pewne miejsce w głównej drabince.", "Nie po raz pierwszy w tym sezonie Kamil Majchrzak bardzo dobrze rozpoczął spotkanie, ale nie zdołał utrzymać swojego poziomu gry i schodził z kortu jako pokonany.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jeden krok i Iga Świątek będzie liderką światowego rankingu WTA", "date": "\n\t\t\t\t\t\t\t\t\t\t24 marca, 2022\t\t\t\t\t", "text": ["Ashleigh Barty, która w środę ogłosiła zakończenie kariery, poprosiła o usunięcie swojego nazwiska z", "rankingu WTA tenisistek. Oznacza to, że liderką w kolejnym notowaniu, które zostanie ogłoszone 4 kwietnia, niemal na pewno będzie Iga Świątek! ", "Polce wystarczy do tego wygranie już pierwszego spotkania w trwającym Miami Open 2022 ze Szwajcarką Viktorią Golubić, którą niedawno pokonała w Doha. Nawet porażka w tym meczu nie zrzuci Igi Świątek z pierwszej pozycji, jeżeli turnieju w Miami nie wygra Hiszpanka Paula Badosa Gibert. ", "Iga Świątek zostanie pierwszą osobą z Polski na czele rankingu singlowego WTA bądź ATP, znajdzie się też w czołowej dziesiątce najmłodszych liderek rankingu WTA w historii. – Moje nazwisko będzie wykreślone z rankingu. Przed WTA ekscytujący czas z nowym numerem 1 na czele. Zrobiliśmy to, co mogliśmy zrobić w tourze. WTA sprawiło, że moja tenisowa podróż była bardzo przyjemna – powiedziała Barty (czytaj także: ", ") na konferencji prasowej w Brisbane.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Rafael Nadal śrubuje serię zwycięstw", "date": "\n\t\t\t\t\t\t\t\t\t\t18 marca, 2022\t\t\t\t\t", "text": ["W turnieju mężczyzn, w Indian Wells rozegrano w czwartek dwa pierwsze mecze ćwierćfinałowe. Serię zwycięstw kontynuuje niepokonany jeszcze w 2022 roku Hiszpan Rafael Nadal. Tym razem tenisista z Majorki wygrał z Australijczykiem Nickiem Kyrgiosem 7:6 (0), 5:7, 6:4 i jest już w Indian Wells w półfinale.", "Trudna przeprawa mistrza z Majorki", "Podkreślić trzeba, że wygrana nie przyszła 21-krotnemu mistrzowi turniejów wielkoszlemowych w grze pojedynczej łatwo, gdyż dysponujący bardzo dobrym, potężnym serwisem Nick Kyrgios okazał się wymagającym przeciwnikiem. W pierwszej partii to Hiszpan pierwszy stracił podanie i zapowiadało się na wygraną Australijczyka. Rafael Nadal w kluczowym momencie, gdy Nick Kyrgios serwował po zwycięstwo w secie, pokazał jednak klasę, w ostatniej chwili odrabiając straty. Ostatecznie o losach I seta rozstrzygał tie-break, w którym Hiszpan nie dał już rywalowi szans wygrywając decydującą rozgrywkę do zera.", "Dodajmy, że Kyrgios sfrustrowany przegraniem 10 gema zniszczył rakietę i został ukarany ostrzeżeniem. Australijczyk zdołał wprawdzie jeszcze doprowadzić do tie-breaka, ale w nim był już bezradny. Nadal zdominował Kyrgiosa w wymianach, szybko prowadził 6:0 i wówczas „zagotowało się w głowie” tenisisty z Antypodów. Kiedy Australijczyk miał serwować, by bronić pierwszego z sześciu setboli, krzyknął w wulgarny sposób do jednego z kibiców, żeby się zamknął. Sędzia Carlos Bernardes ukarał wówczas Nicka Kyrgiosa ostrzeżeniem, a ponieważ było to drugie ostrzeżenie dla australijskiego tenisisty, skutkowało utratą punktu i zarazem porażką w secie.", "Ponieważ druga partia, po jedynym  przełamaniu w końcówce (w 12 gemie), padła łupem Nicka Kyrgiosa, który wygrał 7:5, o awansie do półfinału decydował set III. Kluczem do zwycięstwa Rafaela Nadala było przełamanie w siódmym gemie III seta, które Hiszpan uzyskał, gdy Australijczyk popełnił podwójny błąd serwisowy.. Nadal objął prowadzenie 4:3 i przewagi już nie roztrwonił, w dwóch ostatnich własnych gemach serwisowych nie tracąc ani jednego punktu!", "Trwający 2 godziny, 46 minut mecz, uważany za hit dnia, nie rozczarował. Rafael Nadal wygrał 19 spotkanie z rzędu. W 2022 roku nie znalazł jeszcze pogromcy!", "Cameron Norrie nie obroni tytułu", "Półfinałowym przeciwnikiem Rafaela Nadala, już w sobotę, będzie rodak, Carlos Alcaraz, któremu w innym czwartkowym meczu ćwierćfinałowym nie sprostał broniący tytułu Brytyjczyk Cameron Norrie, przegrywając w dwóch setach 4:6, 3:6. Tym samym Brytyjczyk nie powtórzy sukcesu z października 2021 roku.", "Obrońca tytułu wcale tego spotkania nie musiał przegrać. W secie otwarcia Norrie dwukrotnie obejmował prowadzenie z przewagą przełamania, ale przewagi nie zdołał utrzymać. Sam trzykrotnie stracił serwis, w tym w ostatnim, jak się okazało, gemie 10 i przegrał partię 4:6. W II secie Brytyjczyk również pierwszy zdobył przełamanie na 2:1, ale w tym momencie poprosił o przerwę medyczną z powodu bólu biodra i  chociaż wrócił na kort, nie był już w stanie zagrozić przeciwnikowi.", "W półfinale będziemy więc mieli konfrontację wielkiego hiszpańskiego mistrza Rafaela Nadala z dużo młodszym rodakiem Carlosem Alcarazem, jedną z rewelacji ostatnich miesięcy w męskim tenisie, nadzieją tenisa hiszpańskiego, zawodnikiem, którego uważa się za prawdopodobnego następcę słynnego tenisisty z Majorki.", "Dwa pozostałe mecze ćwierćfinałowe turnieju mężczyzn (Miomir Kecmanović – Taylor Harry Fritz oraz Andriej Rublow – Grigor Dimitrow) zostaną rozegrane w piątek, przed półfinałami kobiet.", "Wyniki BNP Paribas Open 2022 w Indian Wells z 17 marca", "kobiety", "ćwierćfinały", "półfinały gry podwójnej", "Chinki, pogromczynie tajwańsko-polskiej pary Hao-Ching Chan/Magda Linette, zagrają zatem w Indian Wells o prestiżowy tytuł.", "mężczyźni", "ćwierćfinały", "ćwierćfinały gry podwójnej", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek – Simona Halep o finał w Tenisowym Raju", "date": "\n\t\t\t\t\t\t\t\t\t\t18 marca, 2022\t\t\t\t\t", "text": ["W decydującą fazę wchodzi uważany przez wielu na najważniejszy w tenisowym kalendarzu zaraz po imprezach wielkoszlemowych, turniej BNP Paribas Open w Indian Wells w kompleksie popularnie zwanym „Tenisowym Rajem”. Na piątek w Kalifornii (w Polsce w nocy z piątku na sobotę) zaplanowano oba półfinały gry pojedynczej kobiet imprezy BNP Paribas Open 2022 rangi WTA 1000. Najpierw na kort mają wyjść po godzinie 2 polskiego czasu Iga Świątek (4. WTA) i Rumunka Simona Halep (26. WTA), po nich Greczynka Maria Sakkari (6. WTA) i broniąca tytułu Hiszpanka Paula Badosa Gibert (7. WTA). Wcześniej dwa ostatnie ćwierćfinały turnieju mężczyzn BNP Paribas Open 2022 rangi ATP Masters 1000.", "Czwarte takie spotkanie", "Iga Świątek i Simona Halep zmierzą się ze sobą po raz czwarty. Dwa z dotychczasowych spotkań wygrała Rumunka, jedno Polka. Po raz pierwszy obie tenisistki zmierzyły się w IV rundzie wielkoszlemowego French Open 2019. Wówczas Simona Halep udzieliła – rozpoczynającej dopiero występy w seniorskim WTA Tour – tenisistce z Raszyna surowej lekcji wygrywając 6:1, 6:0. Rok później, podczas French Open 2020, także w IV rundzie, Iga Świątek po kapitalnym występie „rozbiła” Rumunkę 6:1, 6:2. To po tamtym meczu zaczęło się mówić, że Iga Świątek, jeśli utrzyma taką dyspozycję, może triumfować na kortach im. Rolanda Garrosa, co rzeczywiście stało się faktem i Świątek została pierwszym w historii polskiego tenisa mistrzem turnieju wielkoszlemowego w grze pojedynczej. Do trzeciego, na razie ostatniego meczu Igi Świątek z Simoną Halep doszło podczas Australian Open 2021. To spotkanie, ponownie w IV rundzie imprezy wielkoszlemowej, było najbardziej wyrównane z dotychczasowych konfrontacji Polki z Rumunką. Po trzysetowej batalii, chociaż pierwszego seta wygrała Iga Świątek, to zwyciężyła Simona Halep 3:6, 6:1, 6:4. Jak będzie teraz w Indian Wells?", "Spotkanie zapowiada się wręcz ekscytująco, gdyż obie tenisistki prezentują w Kalifornii świetną dyspozycję, a w ćwierćfinale zaprezentowały się imponująco. Iga Świątek w 56 minut „zdmuchnęła” Amerykankę Madison Keys 6:1, 6:0, natomiast Simona Halep rozgromiła 6:1, 6:1 Chorwatkę Petrę Martić.", "– To był chyba najlepszy mecz, jaki rozegrałam w tym roku. Czułam się bardzo dobrze na korcie, bardzo pewna siebie. Wszystko mi wychodziło – powiedziała Simona Halep. – Iga Światek? Jest w życiowej formie, przede mną naprawdę ciężki mecz. Ale jestem w półfinale, więc po prostu dam z siebie wszystko – dodała Halep pytana o spotkanie z Polką.", "– Dla mnie to będzie sprawdzian, na ile poprawiłam swoją grę i swój tenis, bo wydaje mi się, że zmieniło się sporo i chciałabym to pokazać – powiedziała z kolei 20-latka.", "For this first time this tournament….", " wins the opening set ?", " ", "Naprawdę zapowiada się elektryzujące widowisko. Pora meczu nie będzie korzystna dla kibiców w Polsce, ale chyba korzystna dla tenisistek. Iga Świątek podkreślała zresztą po spotkaniu ćwierćfinałowym, że grało się jej znacznie lepiej, gdy było już chłodniej, niż podczas wcześniejszych meczów w Indian Wells, rozgrywanych o wcześniejszej porze.", "Świątek wiceliderką rankingu WTA tenisistek?", "Mecz będzie bardzo ważny dla Igi Świątek nie tylko w kontekście walki o ewentualnie wygranie piątego w karierze Polki turnieju w głównym cyklu WTA Tour i końcowego triumfu w BNP Paribas Open. Awans do finału turnieju w Indian Wells o randze WTA 1000 zagwarantuje Polce objęcie prowadzenia w rankingu WTA Race obejmującym tylko wyniki roku 2022, który stanowi podstawę kwalifikacji do kończącego sezon turnieju WTA Finals. Zarazem awans do finału sprawi, że Iga Świątek wciąż będzie miała we własnych rękach kwestię awansu w notowaniu rankingu WTA z 21 marca na pozycję wiceliderki światowego rankingu tenisistek i wyrównanie rekordowego pod tym względem w polskim tenisie osiągnięcia Agnieszki Radwańskiej (była wiceliderką rankingu w 2012 oraz 2016 roku).", "Obecnie Iga Świątek w rankingu WTA live aktualizowanym na bieżąco po każdym meczu cyklu, plasuje się na drugim miejscu, ale jeśli sama nie znajdzie się w finale, może zostać wyprzedzona przez Hiszpankę Paulę Badosę Gibert lub Greczynkę Marię Sakkari, jeżeli to któraś z nich triumfuje w Indian Wells. Jeżeli Iga Świątek pokona Simonę Halep i wystąpi w Indian Wells w finale, pozycji wiceliderki rankingu WTA w poniedziałkowym notowaniu, pozbawić będzie Polkę mogła tylko Maria Sakkari, w przypadku zwycięstwa w Kalifornii. Ewentualny finał Iga Świątek – Maria Sakkari byłby nie tylko rywalizacją o triumf w bardzo prestiżowej imprezie w Kalifornii, ale zarazem bezpośrednią rywalizacją zainteresowanych zawodniczek o fotel wiceliderki rankingu WTA tenisistek.", "Życiowy ranking już pewny", "Dodać należy, że bez względu na ostateczne rozstrzygnięcia w turnieju w Indian Wells, 21 marca 2022 Iga Świątek znajdzie się na najwyższym w karierze miejscu w rankingu WTA, w najgorszym przypadku zajmować bowiem będzie trzecią lokatę.", "Drugi półfinał Maria Sakkari – Paula Badosa Gibert", "Tak się złożyło, że w drugim półfinale w Indian Wells zmierzą się Maria Sakkari i Paula Badosa Gibert i na razie obie, podobnie jak Iga Świątek, zachowują wciąż szanse na drugą pozycję w rankingu WTA, w notowaniu, które zostanie ogłoszone w poniedziałek 21 marca, już po turnieju BNP Paribas Open 2022 w Indian Wells.", "W czwartkowych ćwierćfinałach Maria Sakkari pokonała Elenę Rybakinę z Kazachstanu 7:5, 6:4, natomiast broniąca tytułu Paula Badosa Gibert  bardzo pewnie wygrała 6:3, 6:2 z występującą jako tenisistka neutralna Veronika Kudermetovą.", "Badosa ", "Sakkari spotkanie z tenisistką z Kazachstanu zaczęła słabo, ale w secie I „wróciła” ze stanu 1:4 wygrywając ostatecznie 7:5. W drugiej partii Greczynka też miała trochę problemów, na przykład w drugim gemie obroniła cztery break-pointy, w tym trzy kolejne od wyniku 0:40. Grała jednak równiej, umiejętnie zmieniała kierunki zagrań odnosząc zasłużone zwycięstwo. Rybakina miała swoje szanse, lecz nie potrafiła ich wykorzystać.", "W drugim czwartkowym ćwierćfinale Paula Badosa Gibert zagrała świetny mecz, nie dając rywalce szans. Tenisistka z Moskwy starała się grać agresywnie, lecz Hiszpanka bardzo dobrze „czytała” grę, od początku do końca dominując na korcie.", "Półfinałowy mecz w Indian Wells, będzie drugim spotkaniem Marii Sakkari z Paulą Badosą Gibert. W pierwszym Hiszpanka pokonała Greczynkę w fazie grupowej WTA Finals 2021 w Guadalajarze.", "Możemy tylko dodać, że imprezy o tak znaczącej randze jak BNP Paribas Open w Indian Wells, Maria Sakkari jeszcze w karierze nie wygrała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Simona Halep liderką Rumunek w Radomiu", "date": "\n\t\t\t\t\t\t\t\t\t\t18 marca, 2022\t\t\t\t\t", "text": ["Simona Halep, dwukrotna triumfatorka turniejów Wielkiego Szlema, była liderka rankingu WTA Tour będzie największą gwiazdą reprezentacji Rumunii w meczu Billie Jean King Cup z Polską, który w dniach 15-16 kwietnia zostanie rozegrany w Radomskim Centrum Sportu. W spotkaniu, którego stawką będzie miejsce w listopadowym turnieju finałowym o BJKC, wystąpi też Iga Świątek.", "Po problemach zdrowotnych Halep nie ma już śladu", "Simona Halep w ubiegłym roku zmagała się z problemami zdrowotnymi, a w tym sezonie wróciła na korty, spisuje się coraz lepiej i jest obecnie na 26. miejscu na świecie. Oprócz niej nowy kapitan reprezentacji Rumunii – Horia Tecau, powołał na mecz w Radomiu: Elenę-Gabrielę Ruse (57. w WTA), Irinę-Camelię Begu (72.) i Monicę Niculescu (43. w deblowym rankingu WTA).", "Natomiast już w czwartek skład polskiej drużyny ogłosił kapitan Dawid Celt. Na twardym korcie w Radomskim Centrum Sportu zobaczymy – oprócz Świątek, która w poniedziałek po raz pierwszy w karierze zostanie wiceliderką rankingu WTA Tour (obecnie jest nr 4.) – także 63. na świecie Magdę Linette (AZS Poznań), 88. – Magdalenę Fręch (KS Górnik Bytom/LOTOS PZT Team), 257. – Maję Chwalińską (BKT Advantage Bielsko-Biała/LOTOS PZT Team) i 66. w deblowym rankingu Alicję Rosolską (KT Warszawianka).", "Kolejna konfrontacja gwiazd Polski i Rumunii", "W nocy z piątku na sobotę będziemy mieli przedsmak kwietniowej rywalizacji liderek obydwu drużyn, bowiem spotkają się w półfinale turnieju WTA 1000 w Indian Wells. Dotychczasowy bilans ich pojedynków jest korzystny dla Rumunki 2-1, która odniosła zwycięstwa w ubiegłorocznym Australian Open (kort twardy) oraz w 2019 roku na paryskich kortach ziemnych im. Rolanda Garrosa. W stolicy Francji Iga się jej zrewanżowała za porażkę w kolejnej edycji, w której triumfowała.", "– Obecność Halep w Radomiu to przede wszystkim świetna informacja dla kibiców, bo nieczęsto w Polsce mają możliwość zobaczyć na żywo mecz zawodniczek takiego kalibru, co Simona i Iga. Ale też pamiętajmy, że spotkanie Bille Jean King Cup, to nie tylko mecz Świątek-Halep. W składach obydwu drużyn mamy też inne świetne zawodniczki, co będzie gwarancją wielkich emocji i ciekawych pojedynków – uważa kapitan reprezentacji Dawid Celt.", "– Zapowiadają się niesamowite emocje i wyjątkowe wydarzenie w polskim tenisie, o czym najlepiej świadczy ogromne zainteresowanie biletami. Wszystko wskazuje na to, że w kwietniu obie drużyny zagrają przy pełnych trybunach, co nie dziwi biorąc pod uwagę jak mocne składy zobaczymy w Radomiu. To nowoczesny obiekt, niedawno otwarty, a takich nowoczesnych hal niewiele mamy w kraju. Dlatego cieszy nas poważne zaangażowanie władz miasta w to wydarzenie – podkreśla prezes Polskiego Związku Tenisowego Mirosław Skrzypczyński.", "Polskie tenisistki jeszcze w nim nie grały, chociaż przed ostatnią reorganizacją rozgrywek o Fed Cup awansowały do Grupy Światowej I (składała się z 8 najlepszych drużyn). Wówczas, w lutym 2015 roku, przegrały z Rosją w Kraków Arenie, a rywalizowały tam m.in. Agnieszka Radwańska, Maria Szarapowa czy Swietłana Kuzniecowa. Wcześniej (przed poprzednią reformą), Polki dotarły do ćwierćfinału w 1992 roku we Frankfurcie, gdzie uległy Niemkom (wtedy rywalizacja w elicie toczyła się w tradycyjnej drabince).", "Mecz Polska – Rumunia będzie pierwszym międzynarodowym wydarzeniem odbywającym się w Radomskim Centrum Sportu, hali sportowo-widowiskowej z trybunami na 5000 miejsc. Bilety można nabywać na: ", "Oficjalne składy na mecz BJKC w Radomiu (15-16 kwietnia):", "Polska –", "Magda Linette (AZS Poznań)", "Magdalena Fręch (KS Górnik Bytom, LOTOS PZT Team)", "Maja Chwalińska (BKT Advantage Bielsko-Biała, LOTOS PZT Team)", "Alicja Rosolska (KT Warszawianka)", "kapitan: Dawid Celt", "Rumunia –", "Simona Halep", "Elena-Gabriela Ruse", "Irina-Camelia Begu", "Monica Niculescu", "kapitan: Horia Tecau", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miami Open. Magdalena Fręch wygrywa na początek kwalifikacji", "date": "\n\t\t\t\t\t\t\t\t\t\t21 marca, 2022\t\t\t\t\t", "text": ["Dopiero zakończył się jeden z najbardziej prestiżowych turniej", "ó", "w w tenisowym kalendarzu, kt", "ó", "rym jest bez wątpienia BNP Paribas Open w Indian Wells, a już rozpoczyna się kolejna wielka impreza – Miami Open 2022 presented by Itau. Do dwustopniowych kwalifikacji turnieju WTA 1000 kobiet przystąpiła jedna Polka Magdalena Fręch (89 WTA). Tenisistka Górnika Bytom ", "już w poniedziałek, w I rundzie kwalifikacji, pokonała – nie bez kłopot", "ó", "w – Amerykankę ", "Whitney Osuigwe", " (262. WTA) 6:3, 4:6, 6:4.", "Dobry początek i… kłopoty", "Magdalena Fręch, w kwalifikacjach rozstawiona z numerem szóstym, była faworytką poniedziałkowego meczu z niżej notowaną Amerykanką. Polka dobrze rozpoczęła spotkanie. już w gemie drugim przełamując serwis przeciwniczki na 2:0 i chociaż Amerykanka natychmiast odpowiedziała re-breakiem wyrównując następnie na 2:2, tenisistka Górnika Bytom raz jeszcze przełamała serwis Whitney Osuigwe i teraz przewagi już nie roztrwoniła, pewnie wygrywając pierwszą partię 6:3.", "Niestety później mecz nie potoczył się po myśli Polki. W secie II Magdalena Fręch dwukrotnie odrabiała stratę przełamania, ale w gemie 10, kiedy mogła doprowadzić do wyniku 5:5, raz jeszcze straciła serwis przegrywając seta 4:6. O awansie do finału kwalifikacji musiał zatem rozstrzygać set III.", "Polka odrobiła stratę", "W decydującej partii też zaczęło się źle dla Polki, która przegrywała 0:3, ale odrobiła straty. Magdalena Fręch mogła nawet objąć prowadzenie 4:3, kecz w gemie siódmym nie wykorzystała break-pointa , ostatecznie tego ważnego  i bardzo długiego gema przegrywając. Na szczęście dla Polki, był to już ostatni gem wygrany przez jej rywalkę. Od tego momentu Magdalena Fręch pewnie wygrała swojego gema serwisowego doprowadzając do remisu 4:4, następnie przełamała serwis Osuigwe, by wygranym do zera  własnym gemem serwisowym zakończyć mecz zwycięstwem 6:3, 4:6, 6:4.", "Teraz Voegele", "W finale kwalifikacji przeciwniczką Magdaleny Frech będzie Szwajcarka Stefanie Voegele (140. WTA), która w poniedziałek pokonała 7:6 (2), 6:2  wyżej notowaną Serbkę Aleksandrę Krunić (118. WTA).", "Iga Świątek turniejową „dw", "ó", "jką”", "W turnieju głównym na Florydzie, podobnie jak w Indian Wells, uczestniczyć będzie 96 tenisistek i tenisistów. W głównej drabince rozpoczynającego się już we wtorek 22 marca turnieju WTA 1000 Miami Open 2022 presented by Itau znalazły się dwie Polki:  rozstawiona z numerem drugim Iga Świątek oraz Magda Linette. Tenisistka z Raszyna rozpocznie rywalizację od II rundy w czwartek lub piątek, natomiast poznanianka zaczynająca zmagania od rundy I – we wtorek lub środę.", "W Miami wystąpi również w grze podwójnej Alicja Rosolska. która tworzyć będzie duet z Nowozelandką Erin Routliffe. W grze podwójnej miała wystąpić także Magda Linette, ale z tych planów nic nie wyszło, ponieważ miała zagrać w duecie z Amerykanką Bernardą Perą, która nie zdołała jeszcze wyleczyć kontuzji.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Finały gry pojedynczej w Indian Wells. Iga Świątek zagra z Marią Sakkari, a Rafael Nadal z Taylorem Fritzem", "date": "\n\t\t\t\t\t\t\t\t\t\t20 marca, 2022\t\t\t\t\t", "text": ["Już tylko godziny dzielą nas od wielkiego finału gry pojedynczej kobiet prestiżowego turnieju BNP Paribas Open 2022 rangi WTA 1000 w Indian Wells. O triumf w turnieju przez wielu uważanym za najważniejszy w tenisowym kalendarzu zaraz po imprezach wielkoszlemowych, zagrają Polka Iga Świątek oraz Greczynka Maria Sakkari. Opr", "ó", "cz zwycięstwa w imprezie, stawką będzie druga lokata w rankingu WTA tenisistek w notowaniu z poniedziałku 21 marca 2022. ", "Polka i Greczynka wyjdą na gł", "ówną arenę Indian Wells Tennis Garden o godz. 21 czasu polskiego. Po ich spotkaniu, ale nie wcześniej niż o godz. 23 naszego czasu, odbędzie się finał gry pojedynczej mężczyzn turnieju BNP Paribas Open 2022 rangi ATP Masters 1000, w którym o tytuł zagrają Hiszpan Rafael Nadal oraz Amerykanin Taylor Harry Fritz.", "Powtórzyć Doha", "Iga Świątek i Maria Sakkari zmierzą się ze sobą po raz piąty. Trzy z dotychczasowych meczów wygrała Greczynka, jeden Polka. W poprzednim sezonie tenisistki spotykały się trzykrotnie i za każdym razem Iga Świątek przegrywała w dwóch setach. W ćwierćfinale French Open 2021 uległa Greczynce 4:6, 4:6 tracąc szanse na obronę wielkoszlemowego tytułu, przegrała również w półfinale turnieju w Ostrawie oraz w fazie grupowej WTA Finals 2021 w Guadalajarze. Nie znaczy to jednak, że Marii Sakkari polska tenisistka nie może pokonać. Pokonanie Greczynki Iga Świątek postawiła sobie jako jeden z celów na sezon 2022 i raz już ten cel osiągnęła, w drodze po triumf w niedawnym turnieju w Doha, pod koniec lutego wygrywając z Marią Sakkari w półfinale 6:3, 6:3. Nam wypada wierzyć, że w Indian Wells będzie powtórka ze stolicy Kataru, a nie z poprzedniego sezonu.", "Dodajmy, że Iga Świątek powalczy wieczorem o piąty w karierze triumf w turnieju WTA (wygrywała wielkoszlemowy French Open 2020, turnieje w Adelajdzie i w Rzymie 2021 oraz w Doha 2022). Maria Sakkari na razie ma na koncie tylko jeden wygrany turniej. W 2019 roku zwyciężyła w imprezie w stolicy Maroka Rabacie (według obecnej nomenklatury rangi WTA 250), w finale pokonując 2:6, 6:4, 6:1 Brytyjkę Johannę Kontę (Brytyjka po poprzednim sezonie zakończyła karierę).", "Finał Nadal – Fritz", "W finale turnieju mężczyzn BNP Paribas Open 2022 rangi ATP Masters 1000 zmierzą się Hiszpan Rafael Nadal (4. ATP) oraz Amerykanin Taylor Harry Fritz 20. ATP). W sobotnich półfinałach Nadal pokonał jedną z rewelacji ostatnich miesięcy w męskim tenisie młodego rodaka Carlosa Alcaraza 6:4, 4:6, 6:3, natomiast Fritz wygrał z „neutralnym” Andriejem Rublowem 7:5, 6:4.", "Rafael Nadal wciąż niepokonany w 2022 roku", "Rafael Nadal (4. ATP) w półfinale zmierzył się z nadzieją hiszpańskiego tenisa, utalentowanym 18-letnim Carlosem Alcarazem (19. ATP) i pokazał, że, przynajmniej na razie, to on jest lepszy. Słynny tenisista z Majorki po stracie podania w gemie otwarcia przegrywał na początku meczu 0:2, ale szybko opanował sytuację cztery kolejne gemy rozstrzygając na swoją korzyść. Młodszy z Hiszpanów poderwał się jeszcze do walki doprowadzając do remisu 4:4, lecz ostatnie słowo należało do 21-lrotnego zwycięzcy turniejów wielkoszlemowych. Rafael Nadal ponownie wyszedł na prowadzenie 5:4, a w 10. gemie raz jeszcze przełamał serwis przeciwnika, wygrywając partię otwarcia 6:4. Carlos Alcaraz dzielnie walczył, obronił cztery setbole, ale przy piątym popsuł slajsa i set „powędrował” na konto tenisisty z Majorki.", "Casual reverse skyhook ?‍♂️", " | ", " ", "W II secie, rozgrywanym przy podmuchach huraganowego wiatru, faworytowi wcale nie było łatwiej. Młodszy z Hiszpanów dwukrotnie obejmował prowadzenie z przełamaniem, którego utrzymać wprawdzie nie zdołał, ale kiedy w bardzo długim, trwającym ponad 20 minut gemie dziewiątym, przy stanie 4:4, dopiął wreszcie swego po raz kolejny przełamując serwis słynnego rodaka – przy swoim podaniu – zamknął seta wygraną 6:4, doprowadzając do rozstrzygającego seta III.", "W decydującej partii. rozgrywanej już w znacznie lepszych warunkach, gdyż wiatr się uspokoił, trwała również wyrównana rywalizacja, ale jednak górę wzięło doświadczenie. Po tym jak Rafael Nadal przy prowadzeniu 4:3 poprosił o interwencję medyczną z powodu bólu ramienia, po powrocie na kort zdobył w gemie ósmym kluczowe przełamanie ma 5:3 i wypracowanej przewagi nie roztrwonił, przy swoim serwisie kończąc spotkanie wygraną 6:4, 4:6, 6:3. W ostatnim gemie, serwując po zwycięstwo, 21-krotny mistrz turniejów wielkoszlemowych w grze pojedynczej, nie pozwolił dużo młodszemu tenisiście z Murcji na zdobycie nawet jednego punktu.", "Tenisowy spektakl hiszpańskich tenisistów trwał ponad 3 godziny.", "Rafael Nadal awansował do swojego 52. finału w turniejach rangi ATP Masters 1000 i jeśli wygra, zdobędzie 37. tytuł, czym wyrówna rekord Novaka Djokovicia. W Indian Wells Rafael Nadal może zwyciężyć po raz czwarty w karierze (poprzednio w sezonach 2007, 2009, 2013).", "Dodajnym że Rafael Nadal w wieku 35 lat notuje najlepszy w swojej wspaniałej karierze początek sezonu. W roku 2022 wygrał już 20 meczów i wciąż pozostaje w bieżącym roku niepokonany.", "Trochę historii", "Zwycięska seria Rafaela Nadala oczywiście musi być przyjmowana z wielkim uznaniem, jednak do rekordowych osiągnięć pod tym względem to jednak wciąż bardzo daleko. Najdłuższą serią zwycięstw w erze Open tenisa (od 1968 roku) poszczycić się może Argentyńczyk Guillermo Villas  – 46 kolejno wygranych meczów w roku 1977.", "Natomiast najdłuższą serią zwycięstw od początku roku kalendarzowego, legitymuje się Novak Djoković – 41 wygranych meczów z rzędu. W roku 2011 Serb zanim w półfinale French Open został pokonany przez Rogera Federera (ten w finale przegrał z Rafaelem Nadalem), zdążył odnieść 41 kolejnych zwycięstw, wygrywając 7 turniejów: Australian Open, Dubaj, Indian Wells, Miami, Belgrad, Madryt, Rzym. Seria kolejnych zwycięstw Djokovicia faktycznie wynosi 43, doliczyć bowiem jeszcze trzeba dwie wygrane w finale Pucharu Davisa w grudniu roku 2010. W tabeli wszech czasów, tenisista z Belgradu plasuje się tylko za Guillermo Villasem oraz Ivanem Lendlem  (Czechosłowacja), który miał serią 44 kolejno wygranych meczów (1981-1982). Również 43 kolejne zwycięstwa, tak jak Djoković, ma na koncie Bjoern Borg (Szwecja). Słynny Szwed swoją serię miał w roku 1978.", "Dodajmy, że Guillermo Vilas swoją imponująca passę zanotował w zaledwie trzy miesiące (od lipca do października 1977). Wygrał w tym czasie osiem turniejów: Kitzbuhel, Waszyngton, Louisville, South Orange, Columbus, US Open oraz Paryż. Niezwykła seria zwycięstw Argentyńczyka skończyła się dopiero w Aix en Provence, gdzie uległ w finale Rumunowi Ilie Nastase. Co ciekawe, wszystkie wygrane przez Villasa mecze zostały rozegrane na nawierzchni ceglanej (16 spotkań grano na „zwykłej mączce”, pozostałe 30 na jej amerykańskiej odmianie). Turnieje, w których zwyciężał  Argentyńczyk (poza US Open) nie miały najwyższej rangi, lecz w drodze po końcowe triumfy pokonywał kilku zawodników z TOP 10 rankingu.", "Fritz sprawcą kolejnej niespodzianki", "Taylor Harry Fritz (20. ATP), który w II rundzie wyeliminował Kamila Majchrzaka, sprawił kolejną niespodziankę, pokonując wyżej notowanego Andrieja Rublowa (7. ATP) 7:5, 6:4. Amerykanin zakończył w sobotę zwycięską serię 13 wygranych z rzędu tenisisty z Moskwy i w nagrodę powalczy wieczorem o największy sukces w karierze. Amerykanin pokonał Rublowa po trzeci w ich piątym meczu.", "Pochodzący z Kalifornii Taylor Harry Fritz znakomicie rozpoczął sobotnie spotkanie z Andriejem Rublowem i już w drugim gemie przełamał serwis występującego jako sportowiec neutralny rywala. W gemie szóstym tenisista gospodarzy mógł zaliczyć kolejne przełamanie, jednak Rublow obronił trzy break-pointy. Prowadząc 5:4 Amerykanin serwował, by wygrać partię otwarcia, ale wówczas „zadrżała mu ręka”, co przeciwnik natychmiast wykorzystał doprowadzając do wyrównania. Faworyt nie poszedł jednak za ciosem, przegrał kolejnego gema przy własnym serwisie i tym razem prowadzenia amerykański tenisista już nie wypuścił wygrywając I seta 7:5. W gemie 12. Rublow zdołał wprawdzie obronić dwa setbole, ale przy trzecim posłał piłkę w siatkę i set dobiegł końca.", "Druga partia również była bardzo wyrównana. Amerykanin, choć zaczął sygnalizować problemy z nogą, utrzymywał jednak swoje podanie, a kiedy w gemie 10, po błędzie przeciwnika, wypracował meczbola, kapitalnym returnem po linii zakończył spotkanie zwycięstwem 7:5, 6:4.", "Taylor Harry Fritz wygrał niespodziewanie, lecz zasłużenie. W nim meczu Amerykaninowi naliczono pięć asów, trzy podwójne błędy serwisowe, 26 zagrań kończących oraz 23 niewymuszone błędy. Andriej. Rublow miał pięć asów, popełnił trzy podwójne błędy serwisowe, zagrał 23 uderzenia wygrywające przy 30 niewymuszonych błędach. Kluczowe okazało się to, że Rosjanin trzykrotnie stracił serwis, a sam przełamał podanie Amerykanina tylko raz.", "Możemy tylko dodać, że na awans swojego tenisisty do finału gry pojedynczej mężczyzn w prestiżowej imprezie BNP Paribas Open w Tenisowym Raju w Indian Wells, Amerykanie czekali… 10 lat.", "Taylor Harry Fritz z Rafaelem Nadalem zmierzy się po raz drugi (przed dwoma laty przegrał w finale w Acapulco). Hiszpan powalczy i 92 triumf w turnieju ATP Tour, Amerykanin – o drugi.", "Znamy triumfator", "ó", "w gry podw", "ó", "jnej", "Znamy już triumfatorów gry podwójnej turnieju BNP Paribas Open 2022 w Indian Wells. To w rywalizacji mężczyzn amerykańska para John Isner/Jack Sock , a w rywalizacji kobiet para chińska Yi-Fan Xu/Zhaoxuan Yang.", "W finale gry podwójnej mężczyzn John Isner/Jack Sock (USA) pokonali parę Santiago Gonzalez/Edouard Roger-Vasselin (Meksyk/Francja) 7:6 (4), 6:3.", "Kilka godzin po tym jak do finału gry pojedynczej mężczyzn awansował niespodziewanie Taylor Harry Fritz, gospodarze ponownie mieli powody do radości.", "W grze podwójnej kobiet triumfowały Chinki Yi-Fan Xu /Zhaoxuan Yang, które w finale pokonały parę amerykańsko/japońską Asia Muhammad/Ena Shibahara 7:5, 7:6 (4). Triumfatorki to duet, który w II rundzie (1/8 finału) wygrał po walce, zwłaszcza w II secie, z parą tajwańsko-polską Hao-Ching Chan/Magda Linette.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek w finale w Indian Wells. Simona Halep pokonana!", "date": "\n\t\t\t\t\t\t\t\t\t\t19 marca, 2022\t\t\t\t\t", "text": ["Iga Świątek zagra w niedzielę o tytuł w prestiżowym turnieju BNP Paribas Open 2022 w Indian Wells. W p", "ó", "łfinale imprezy uważanej przez wielu za najważniejszą w tenisowym kalendarzu zaraz po turniejach wielkoszlemowych, Iga Świątek pokonała w dw", "ó", "ch setach Rumunkę Simonę Halep 7:6 (6), 6:4, po meczu obfitującym w zmienność sytuacji. Rywalką Polki w walce o tytuł będzie Greczynka Maria Sakkari.", "Iga Świątek, która jeszcze przed sezonem zapowiadała, że chce być na korcie agresywniejsza, przed meczem z Simoną Halep mówiła, że jej tenis się zmienił i chce to w pełni pokazać. Ta agresywność w poczynaniach Polki była widoczna. Iga Świątek czasami wręcz „polowała” na kończące uderzenie. Podopieczna trenera Tomasza Wiktorowskiego szans na przełamanie serwisu rywalki doczekała się w gemie szóstym i to od razu trzech z rzędu, już pierwszą okazję wykorzystując po tym, jak zdecydowała się zaatakować i zakończyła wymianę skutecznym drajwem.", "Na tym niestety skończył się okres dobrej gry Polki. Od wyniku 2:4, trzy kolejne gemy, w tym dwa gemy serwisowe Igi Świątek, padły łupem Rumunki. Iga Świątek, w tym fragmencie meczu popełniała dużo błędów, zwłaszcza przy uderzeniach z forhendu. Tenisistka z Konstancy objęła prowadzenie 5:4 i miała wówczas do dyspozycji serwis, żeby „zamknąć” I seta. Simona Halep szansy jednak nie wykorzystała, a po dwóch następnych gemach serwowała nie na wygranie seta, ale żeby pierwszej partii nie przegrać.", "Ostatecznie o wyniku seta przesądził pełen zwrotów sytuacji tie-break wygrany przez Igę Świątek po wcześniejszej obronie dwóch setboli. Simona Halep trzy razy uzyskiwała w decydującej rozgrywce mini-breaka, a trzeci –  poparty wygraną następnie akcją – skutkował dwoma z rzędu piłkami setowymi dla tenisistki rumuńskiej, w tym pierwszą przy jej serwisie. W tym momencie odważna, agresywna gra Polki przyniosła pożądane efekty. Iga Świątek obroniła oba setbole, po czym wygrała akcję przy własnym serwisie, objęła prowadzenie 7:6, by za chwilę, przy podaniu rywalki, zakończyć seta otwarcia zwycięstwem 7:6 (6) po fenomenalnym returnie.", "Drugą odsłonę meczu ponownie lepiej rozpoczęła Iga Świątek, która w gemie trzecim przełamała podanie rywalki obejmując prowadzenie 2:1, lecz przewagi nie utrzymała. Reprezentantka Polski nie tylko straciła serwis na 2:2, ale przegrała również kolejny własny gem serwisowy i z prowadzenia Polki 2:1 zrobiło się 4:2 dla Rumunki. Od tego momentu zaczęła się jednak kapitalna gra Igi, która nie straciła już później ani jednego gema, wygrywając w efekcie spotkanie w dwóch setach 7:6 (6), 6:4.", "See you Sunday ?", " | ", " ", "Ostatniego gema pojedynku tenisistka z Raszyna rozpoczęła od asa serwisowego, a mecz – trwający 1 godzinę, 50 minut  – zakończył się, gdy przy pierwszej z dwóch wypracowanych przez Polkę piłek meczowych Simona Halep nieskutecznie zagrała z bekhendu.", "W całym spotkaniu Iga Świątek cztery razy straciła podanie, a sama zamieniła na przełamanie pięć z 10 break-pointów. Polka miała 25 winnerów, Rumunka – 10.", "Iga Świątek wygrała zasłużenie. Jej agresywny styl gry znowu przyniósł efekty, przy czym, tym razem sporo było tez w grze najlepszej polskiej tenisistki błędów. Jeżeli Polka ustabilizuje grę na swoim wysokim poziomie, poprawi jeszcze serwis, może być tenisistką bardzo trudną do pokonania, nawet przez tenisistki z najwyższej tenisowej półki. Tenisistka z Raszyna już na tej półce jest, a fragmenty piątkowego meczu świadczą, że może być jeszcze lepsza i groźniejsza. Przy bardzo dobrej grze Rumunki w defensywie i dłuższych wymianach, naszej reprezentantce brakowało czasem cierpliwości.", "W ten sposób Iga Świątek wyrównała bilans spotkań z Simoną Halep na 2:2, wygrała 19 spotkanie w sezonie 2022 (przy trzech porażkach) i zameldowała się w finale turnieju BNP Paribas Open 2022. Najlepsza obecnie polska tenisistka stanie przed szansą wygrania piątego w karierze turnieju w głównym cyklu WTA Tour (dotychczas zwyciężała w wielkoszlemowym French Open 2020, Adelaide 2021 rangi WTA 500, Internazionali BNL d’Italia 2021 w Rzymie rangi WTA 1000 oraz niedawno w Qatar TotalEnergies Open 2022 w Doha, rangi WTA 1000).", "Jeśli chodzi o turniej w Indian Wells, Iga Świątek już teraz wyrównała osiągnięcie Agnieszki Radwańskiej, która w Tenisowym Raju była w finale w roku 2014, przegrywając 1:6, 1:6 z Włoszką Flavią Pennettą. Iga Świątek może zostać pierwszą Polką, która wygra ten znaczący turniej.", "W finale zaplanowanym na niedzielę 20 marca Iga Świątek zmierzy się z Marią Sakkari (godz. 21 czasu polskiego). Greczynka pokonała w drugim półfinale obrończynię tytułu Hiszpankę Paulę Badosę 6:2, 4:6, 6:1.", "Bez względu na wynik finału, w poniedziałek 21 marca Iga Świątek zostanie liderką  rankingu WTA Race 2022 obejmującego wyłącznie rezultaty roku 2022, który stanowić będzie podstawę kwalifikacji do kończącego sezon turnieju WTA Finals 2022.", "Natomiast drugie miejsce w rankingu WTA w notowaniu z 21 marca zajmować będzie (za Australijką Ashleigh Barty) triumfatorka BNP Paribas Open w Indian Wells. Iga Świątek będzie w rankingu WTA najdalej trzecia, co i tak będzie jej najwyższą pozycją w światowym rankingu tenisistek w karierze.", "Simona Halep, triumfatorka dwóch turniejów wielkoszlemowych, była liderka rankingu WTA tenisistek, na swoje 24. turniejowe zwycięstwo w cyklu WTA, w tym drugie w Indian Wells, gdzie wygrywała w roku 2015, musi jeszcze poczekać.", "Kolejne spotkanie w Radomiu", "A do kolejnej konfrontacji Igi Świątek z Simoną Halep, dojdzie zapewne już za niespełna miesiąc  w Radomiu, podczas meczu Polska – Rumunia (czytaj także: ", "), którego stawką będzie awans do turnieju finałowego Billie Jean King Cup, najważniejszych rozgrywek drużynowych w kobiecym tenisie. Ten mecz w hali w Radomskim Centrum Sportu 15-16 kwietnia.", "Co w sobotę", "W sobotę 19 marca w Indian Wells przede wszystkim półfinały turnieju BNP Paribas Open 2022 o randze ATP Masters 1000 mężczyzn. Niepokonany w 2022 roku Hiszpan Rafael Nadal grać będzie z młodym swoim rodakiem Carlosem Alcarazem, natomiast Amerykanin Taylor Harry Fritz zmierzy się z tenisistą z Moskwy Andriejem Rublowem, pogromcą w 1/8 finału Huberta Hurkacza.", "Wyniki piątkowych ćwierćfinałów gry pojedynczej mężczyzn:", "W sobotę także finał gry podwójnej kobiet:  Asia Muhammad/Ena Shibahara (USA/Japnia) – Yi-Fan Xu/Zhaoxuan Yang (Chiny).", "Znany finalist", "ó", "w debla mężczyzn", "W piątek rozegrane zostały w Indian Wells półfinały gry podwójnej mężczyzn. O tytuł zagrają para amerykańska John Isner/Jack Sock  oraz duet meksykańsko-francuski Santiago Gonzalez/Edouard Roger-Vasselin  . W półfinałąch John Isner i Jack Sock (USA) pokonali parę Andrey Golubev/Alexander Zverev (Kazachstan/Niemcy) 6:3, 6:2, natomiast Santiago Gonzalez i Edouard Roger-Vasselin (Meksyk/Francja)  wygrali po super tie-breaku z parą Rajeev Ram/Joe Salisbury (USA/Wielka Brytania) 3:6, 6:4, 10-7.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek w ćwierćfinale Indian Wells! Angie – dzięki za mecz!", "date": "\n\t\t\t\t\t\t\t\t\t\t15 marca, 2022\t\t\t\t\t", "text": ["Iga w ćwierćfinale w Indian Wells! Trzeci mecz, trzecia wygrana w trzech setach Igi Świątek podczas turnieju BNP Paribas Open 2022 rangi WTA 1000. Na kortach w „Tenisowym raju” 20-latka z Raszyna pokonała Niemkę o polskich korzeniach Angelique Kerber – mieszkającą, trenująca i mającą swoją akademię w Puszczykowie niedaleko Poznania – 4:6, 6:2, 6:3. To był niezwykle intensywny, wyczerpujący fizycznie pojedynek i pierwsze spotkanie w tourze obu tenisistek i wielkoszlemowych mistrzyń. Obie zawodniczki miały wpięte w czapeczkach wstążki w barwach Ukrainy, niebiesko-żółtych. Jazda Iga. Dzięki Angie za mecz.", "Ten mecz elektryzował z pewnością wielu polskich kibiców naprzeciw siebie stanęły przecież najlepsza obecnie polska tenisistka i silnie związana rodzinnie z Polską, zameldowana, często mieszkająca i trenująca w podpoznańskim Puszczykowie Niemką polskiego pochodzenia Angelique Kerber. W spotkaniu dwóch mistrzyń wielkoszlemowych (Świątek ma jeden tytuł, Kerber trzy) lepsza okazała się mniej utytułowana Iga Świątek wygrywając pierwszą konfrontację obu tenisistek w trzech setach 4:6, 6:2, 6:3.", "Next level heat ?", " | ", " ", "Mecz rozpoczął się od  wzajemnych przełamań, gdyż na otwarcie własny serwis straciła, mimo prowadzenia 40:15, tenisistka z Raszyna, ale natychmiast odpowiedziała tym samym, po tym jak Angie w gemie drugim popełniła podwójny błąd serwisowy.", "Urodzona w Bremie Angelique Kerber ponownie wyszła na prowadzenie 3:2 wygrywając gema trzeciego przy serwisie Igi Światek (na koniec gema podwójny błąd serwisowy podopiecznej Tomasza Wiktorowskiego) i przewagi już nie roztrwoniła. Kerber prowadziła już nawet 5:2 z podwójnym przełamaniem i wprawdzie serwując za pierwszym razem po zwycięstwo w secie straciła podanie, następnie Świątek zbliżyła się na 4:5, ale na więcej Angelique Kerber już nie pozwoliła.", "Ostatecznie po prawie godzinie gry pierwszą partię rozstrzygnęła na swoją korzyść Angie Kerber 6:4. Tenisistka z Raszyna w ostatnim jak się okazało gemie seta nawet prowadziła 30:15, później obroniła pierwszego setbola, ale przy drugim nie dała rady.", "Przegrywając pierwszego seta Iga Świątek po raz trzeci w podczas turnieju BNP Paribas Open 2022 znalazła się w sytuacji, że koniecznie musi wygrać drugą partię, żeby doprowadzić do rozstrzygającej trzeciej odsłony. Ponownie udała się do szatni, a po powrocie na kort zaczęła seta z jeszcze większym animuszem, po przełamaniu w gemie drugim obejmując prowadzenie 2:0. Jednak z przewagi przełamania tenisistka z Raszyna nie cieszyła się długo, bowiem Angelique Kerber natychmiast odpowiedziała re- breakiem na 1:2. Nie miało to jednak większego znaczenia, gdyż mieliśmy w secie drugim mnóstwo przełamań. Partię wysoko 6:2 wygrała Iga Świątek doprowadzając w setach do remisu 1:1, ale inaczej potoczyć się to nie mogło, skoro Angelique Kerber ani razu nie zdołała utrzymać serwisu. Iga Świątek przełamywała jeszcze podanie rywalki w gemach 6 i 8, a partię zakończyła zwycięstwem po 37 minutach wygrywającym, mocnym forhendem po krosie.", "Dużo lepsza niż w secie pierwszym gra tenisistki z Raszyna w secie drugim dawała nadzieję, że najlepsza polska tenisistka “pójdzie za ciosem” i rozstrzygnie spotkanie na swoją korzyść.", "Tak rzeczywiście się stało, chociaż to Iga Świątek, jako pierwsza “oddała” podanie przegrywając ze stratą przełamania 2:3.", "W decydującej partii tenisistki zdołały utrzymać swój serwis przez cztery gemy, po czym przełamanie zaliczyła Angie Kerber, by za moment stracić podanie na 3:3. Od tego momentu trzy kolejne gemy na swoją korzyść rozstrzygnęła Iga Świątek, wygrywając trzeciego seta 6:3 i całe spotkanie trwające 2 godziny 11 minut 4:6, 6:2, 6:3.", "W sumie Iga Świątek wygrała mecz zasłużenie. Reprezentantka Niemiec tylko w secie pierwszym, w którym Świątek popełniała zbyt wiele błędów, okazała się regularniejsza, tenisistka z Raszyna przegrywała wówczas nawet akcje, w których miała inicjatywę. W dwóch pozostałych partiach dominowała już podopieczna trenera Tomasza Wiktorowskiego i po raz trzeci z rzędu odwróciła w Indian Wells losy meczu.", "Przeciwniczką Igi Świątek w ćwierćfinale będzie Amerykanka Madison Keys.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Iga Świątek demoluje rywalkę. Hubert Hurkacz poza turniejem", "date": "\n\t\t\t\t\t\t\t\t\t\t17 marca, 2022\t\t\t\t\t", "text": ["Iga Świątek w wielkim stylu zameldowała się w p", "ó", "łfinale jednego z najważniejszych turniej", "ó", "w w tenisowym kalendarzu, BNP Paribas Open 2022 w Indian Wells. W spotkaniu ćwierćfinałowym Iga Świątek straciła tylko jednego gema, w niespełna 56 minut demolując Amerykankę Madison Keys 6:1, 6:0! Z turniejem mężczyzn BNP Paribas Open 2022, w nocy ze środy na czwartek polskiego czasu pożegnał się niestety Hubert Hurkacz, w IV rundzie przegrywając 6:7 (5), 4:6, z si", "ó", "dmą „rakietą” rankingu ATP tenisist", "ó", "w Andriejem Rublowem. W p", "ó", "łfinale imprezy w Indian Wells rangi WTA 1000, Iga Świątek zmierzy się z Rumunką Simoną Halep.", "W Kalifornii będziemy mieć zatem, w piątek 18 marca, przedsmak wielkich emocji jakie czekają kibiców za niespełna miesiąc w Radomiu podczas spotkania Polska – Rumunia, którego stawką będzie awans do turnieju finałowego Billie Jean King Cup najważniejszych drużynowych rozgrywek w kobiecym tenisie. W Radomiu również dojdzie najprawdopodobniej do meczu wielkoszlemowych mistrzyń: Igi Świątek i Simony Halep.", "Madison Keys zdemolowana!", "Iga Świątek (4. WTA) rozstawiona w Kalifornii z numerem „trzecim” była faworytką środowego meczu z Madison Keys (29.WTA) mało kto oczekiwał chyba jednak aż tak jednostronnego popisu Polki. To był pokaz mocy najlepszej polskiej tenisistki, która w 56 minut „zmiotła z kortu” rywalkę. Madison Keys, bądź co bądź, tak jak Iga Świątek – półfinalistka styczniowego wielkoszlemowego turnieju Australian Open 2022, była zupełnie bezradna. Od czasu do czasu Amerykanka prezentowała bardzo dobre zagrania, było to jednak absolutnie niewystarczające, żeby przeciwstawić się kapitalnie grającej tenisistce z Raszyna, Polsce w zasadzie przytrafił się tylko jeden moment małej dekoncentracji, kiedy w secie I prowadząc 5:0 pozwoliła przeciwniczce utrzymać podanie i wygrać jedynego gema w całym meczu.", "Whip it ?", " | ", " ", "Wynik 6:0, 6:1 mówi w zasadzie wszystko o przebiegu spotkania aczkolwiek nie oddaje tego, że w niektórych gemach było trochę walki. Kluczowe akcje (poza szóstym gemem I seta) zawsze jednak padały łupem Polki.", "Teraz Simona Halep", "W piątkowym półfinale dojdzie do spotkania Iga Świątek – Simona Halep. Rumunka, która może sięgnąć po swój drugi tytuł w w Indian Wells, w półfinale też zaprezentowała niespotykaną dyspozycję wygrywając z Chorwatką Petrą Martić 6:1, 6;1.", "Pozostałe półfinalistki poznamy 17 marca wieczorem czasu polskiego. Broniąca tytułu Hiszpanka Paula Badosa Gibert zmierzy się z występującą jako sportowiec neutralny Veroniką Kudermetovą. Natomiast Greczynka Maria Sakkari grać będzie z Eleną Rybakiną z Kazachstanu.", "Iga Świątek z rekordowym rankingiem w karierze", "Chcielibyśmy jedynie dodać, że środowa wygrana Igi Świątek oznacza, iż w notowaniu rankingu WTA tenisistek z 21 marca 2022 tenisistka z Raszyna na pewno znajdzie się po raz pierwszy w karierze w czołowej trójce zestawienia. Jeżeli turnieju nie wygra Hiszpanka Paula Badosa Gibert lub Greczynka Maria Sakkari (mogą spotkać się w drugim półfinale), Iga Świątek zostanie 21 marca wiceliderką rankingu WTA tenisistek i wyrówna osiągnięcie Agnieszki Radwańskiej, najwyżej klasyfikowanej dotychczas polskiej tenisistki.", "Bez rewanżu za Dubaj. Nie będzie rewanżu z Dimitrowem", "Andriej Rublow przed meczem z Hurkaczem notował dobrą serię 11 wygranych spotkań z rzędu (w tym z “Hubim” w półfinale w Dubaju). W środę (w Polsce już w czwartek) przedłużył ją do 12. pokonując Huberta Hurkacza 7:6 (5), 6:4 i wyrównując bilans dotychczasowych spotkań z Polakiem na 2:2. Hurkaczowi nie uda się  rewanż za porażkę, którą poniósł z tenisistą z Moskwy kilkanaście dni temu w półfinale turnieju w Dubaju. Przegrana oznacza zarazem, że wrocławianin nie powtórzy wyników z dwóch poprzednich edycji BNP Paribas Open 2019 i  BNP Paribas Open 2021 w Indian Wells, w których docierał do ćwierćfinału (w roku 2020 turniej nie odbył się z powodu pandemii COVID-19). Nie będzie też miał okazji, żeby już teraz zrewanżować się Grigorowi Dimitrowowi z Bułgarii za przegrana w październiku 2021 w ćwierćfinale poprzedniej edycji imprezy w Kalifornii.", "Zadecydował tie-break", "Obiektywnie przyznać należy, że w środowym spotkaniu rakieta numer „7” światowego rankingu (Rublow) prezentowała się nieco korzystniej niż rakieta numer „11”, (Hurkacz). Polak w trzecim gemie obronił break-pointa ratując się asem serwisowym ale w gemie piątym już nie dał rady tracąc podanie. W tym trudnym momencie wrocławianin pokazał jednak klasę natychmiast odpowiadając re-breakiem. Więcej przełamań w secie otwarcia nie było i ostatecznie o wyniku seta przesądził tie-break, wygrany 7:5 przez Rublowa. Hubert Hurkacz w z przewagą mini-breaka prowadził jeszcze 4:3, ale końcówka należała do tenisisty z Moskwy, który od stanu 5:5 wygrał dwie decydujące akcje przechylając szalę zwycięstwa w secie na swoją korzyść.", "Jedna bardzo kosztowna strata serwisu", "W secie II gra była bardzo wyrównana, chyba nawet bardziej niż w secie otwierającym spotkanie. Nieco korzystniej wciąż prezentował się tenisista z Moskwy, ale ponieważ obaj tenisiści pewnie utrzymywali serwis. Wiele wskazywało, że ponownie dojdzie do rozstrzygającego tie-breaka. Niestety dla Huberta Hurkacza – Polakowi w gemie 10. przytrafiła się chwila słabości i było po  wszystkim. Andriej Rublow po kolejnym świetnym returnie wypracował trzy meczbole z rzędu i już po pierwszym mógł cieszyć się ze zwycięstwa. Tenisista z Moskwy odegrał piłkę bardzo głęboko w kort zmuszając Hurkacza do błędu i w ten sposób spotkanie dobiegło końca.", "Rublow był trochę lepszy", "Andriej Rubolow wygrał środowy mecz zasłużenie, miał więcej udanych akcji, grał od Polaka lepiej, bardziej regularnie. “Hubiego” długo utrzymywała “na powierzchni”  bardzo dobra dyspozycja serwisowa w ważnych momentach (obronione break-pointy w gemach trzecim, dziewiątym i 11. w secie I), ale to nie było w stanie wystarczyć, zwłaszcza, że i w tym elemencie przytrafił się Polakowi słabszy moment. Na dodatek przytrafił się w najgorszej możliwej chwili, oznaczał bowiem porażkę, już bez możliwości drobienia straty.", "O wyniku spotkania zadecydowały w sumie detale, ale obiektywnie to jednak Andriej Rublow miał w tym meczu trochę więcej atutów.", "Hubert Hurkacz przegrał 6:7 (5), 4:6, pożegnał się z imprezą w Indian Wells, więc już może przygotowywać się do kolejnego turnieju rangi ATP 1000, Miami Open 2022, w którym Polak będzie bronił tytułu", "Andriej Rublow w meczu o awans do półfinału BNP Paribas Open 2022 w Indian Wells zmierzy się z Grigorem Dimitrowem.", "Trwa zwycięska seria Rafaela Nadala", "Od początku tego roku świetną dyspozycję prezentuje Rafael Nadal. Po kolejnej wygranej w Kalifornii  bilans Hiszpana w sezonie 2022: 18 zwycięstw, 0 porażek! Rafa w Indian Wells wygrał w III rundzie z Reillym Opelką. W secie I środowego spotkania Rafael Nadal miał szansę uzyskać breaka w siódmym gemie lecz Amerykanin zdołał się wybronić i o losach partii decydował tie-break, w którym Opelka popełnił w końcówce kilka błędów, przegrywając w efekcie seta otwarcia. W drugiej odsłonie meczu Nadal po prostym błędzie stracił serwis w gemie piątym, mógł nawet przegrywać 2:5, ostatecznie jednak ponownie doszło do tie-breaka, w którym Nadal znowu był lepszy, po 2 godzinach i 11 minutach wygrywając mecz bez straty seta.", "Mecze 1/8 finału mężczyzn dostarczyły ogromnych emocji. Już na początek dnia mieliśmy dwie, szalenie wyrównane, trwające 2,5 godziny trzysetówki. Kolejną niespodziankę sprawił Serb Miomir Kecmanović, po zwycięstwie 6:3, 6:7 (5), 6:4, eliminując dużo wyżej notowanego Włocha Matteo Berrettiniego. Jeszcze bardziej zacięty mecz stoczyli Amerykanin Taylor Harry Fritz i Australijczyk Alex de Minaur. Po tie-breaku w decydującym III secie wygrał Amerykanin 3:6. 6:4, 7:6 (5). Zwycięzcy tych meczów to jedna z par ćwierćfinałowych.", "Włoch Jannik Sinner oddał spotkanie 1/8 finału walkowerem, dlatego Australijczyk Nick Kyrgios znalazł się w ćwierćfinale bez rozgrywania meczu. Korgios zmierzy się teraz w meczu o półfinał z Rafaelem Nadalem. Hiszpan nie miał łatwego zadania, gdyż najlepszy obecnie tenisista amerykański Reilly Opelka stawiał zacięty opór, ale 21-krotny mistrz turniejów wielkoszlemowych w grze pojedynczej mężczyzn poradził sobie wygrywając po dwóch tie-breakach 7:6 (3), 7:6 (5) i pozostaje niepokonany w 2022 roku.", "Norrie wciąż może obronić tytuł", "Brytyjczyk Cameron Norrie pewnie pokonał Jenson’a Brooksby’ego (USA) 6:2, 6:4 i wciąż może obronić  w Indian Wells tytuł zdobyty w październiku 2021 roku. O awans do półfinału Brytyjczyk zagra z Hiszpanem Carlosem Alcarazem, który nadspodziewanie gładko wygrał 7:5, 6:1 z Francuzem Gaelem Monfilsem.", "Wyniki BNP Paribas Open 2022 w Indian Wells z 16 marca", "kobiety", "1/4 finału", "1/8 finału", "—–", "Jak zwykle wyniki (zwycięzcy na pierwszym miejscu) podajemy w kolejności ustawienia tenisistek i tenisistów w turniejowych drabinkach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Super tie-break we wszystkich turniejach wielkoszlemowych", "date": "\n\t\t\t\t\t\t\t\t\t\t21 marca, 2022\t\t\t\t\t", "text": ["Organizatorzy najważniejszych w tenisie wszystkich czterech turniej", "ó", "w wielkoszlemowych (Australian Open, French Open, Wimbledon, US Open) podjęli decyzję, że począwszy od majowego French Open 2022, we wszystkich wielkoszlemowych turniejach obowiązywać będą identyczne zasady rozstrzygania spotkań w decydującym secie. ", "Jeśli w decydującym secie – III w rywalizacji kobiet i V mężczyzn", " –", " będzie wynik 6:6, to o zwycięstwie decydować będzie super tie-break rozgrywany do 10 wygranych punktów oraz dwóch punktów przewagi począwszy od wyniku 9:9.", "Jednolite przepisy", "Jak poinformowano w wydanym oświadczeniu: „Zmiany dokonano w celu ujednolicenia przepisów”.", "Przypomnijmy, że dotychczas w każdym z turniejów wielkoszlemowych  obowiązywały inne zasady rozstrzygania meczów w decydującym secie. Super tie-break rozgrywany do 10 wygranych punktów i dalej z koniecznością uzyskania dwupunktowej przewagi obowiązywał już podczas styczniowego Australian Open 2022. W US Open już od dawna obowiązywał w decydującym secie tradycyjny tie-break grany do siedmiu punktów. Z kolei w Wimbledonie także tie-break tradycyjny, ale dopiero przy wyniku w decydującym secie 12:12 i tylko we French Open w decydującym secie nie było tie-breaka. Był to już jedyny taki turniej tenisowy.", "Większa spójność w zasadach gry", "„Decyzja Zarządu Wielkiego Szlema opiera się na silnym pragnieniu stworzenia większej spójności w zasadach gry podczas Wielkiego Szlema, a tym samym poprawienia doświadczeń zarówno graczy, jak i fanów.” – czytamy w opublikowanym oświadczeniu.", "Przy podejmowaniu decyzji nie bez znaczenia była też dbałość o zdrowie zawodników, które wielokrotnie było wystawiane na próbę w niesamowicie długich bataliach.", "Dzięki nowej zasadzie praktycznie nie będzie możliwe pobicie rekordu najdłuższego meczu w historii tenisa, który należy do Johna Isnera i Nicolasa Mahuta. Amerykanin i Francuz grali podczas Wimbledonu 2010 aż 11 godzin i 5 minut na przestrzeni trzech dni, a decydujący set zakończył się wynikiem 70:68 dla Johna Isnera.", "Dodać jedynie można, że nowa regulacja została wprowadzona „na próbę” – ma na razie charakter testowy – i zostanie przeanalizowana po zakończeniu wszystkich wielkoszlemowych imprez 2022 roku.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak zwycięski na I rundzie turnieju w Phoenix", "date": "\n\t\t\t\t\t\t\t\t\t\t17 marca, 2022\t\t\t\t\t", "text": ["Drugi obecnie polski tenisista Kamil Majchrzak (75. ATP, ) ", "poleciał do Arizony, gdzie w Phoenix odbywa się duża impreza ATP Challenger Tour – Arizona Tennis Classic (kort twardy, pula nagród 159,3 tys. dolarów", "). W I rundzie imprezy w Phoenix Kamil Majchrzak (Akademia Tenisowa Tenis Kozerki) pokonał ", "6:7 (3), 6:4, 6:4 ", "Hugo Gastona (68. ATP), rewanżując się Francuzowi za porażkę we wrześniu 2021 roku ", "w półfinale challengera na kortach ziemnych w austriackim Tulln.", "Zły początek i końcowe zwycięstwo", "„Szumi” źle rozpoczął środowe spotkanie już na otwarcie tracąc serwis i chociaż odpowiedział re-breakiem na 4:4, w tie-breaku I seta okazał się od rywala słabszy. W drugiej partii jedno jedyne przełamanie w gemie trzecim i utrzymanie przewagi pozwoliło tenisiście z Piotrkowa Trybunalskiego zwyciężyć 6:4, a w decydującym secie III „Szumi” też był lepszy. Polak prowadził już w rozstrzygającym secie 5:2 z przewagą dwóch przełamań i mimo, że Francuz, turniejowa „szóstka”, jednego breaka odrobił, to Kamil Majchrzak wygrał spotkanie 6:7 (3), 6:4, 6:4.", "Verdasco rywalem w II rundzie", "W II rundzie imprezy w Phoenix, już w czwartek, rywalem Kamila Majchrzaka będzie Hiszpan Fernando Verdasco (150. ATP), który ostatnio wygrał challengera w meksykańskim Monterrey. „Szumi” będzie miał okazję zrewanżować się doświadczonemu tenisiście hiszpańskiemu za porażkę w 2019 roku w I rundzie wielkoszlemowego turnieju w Wimbledonie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek, Linette, Fręch na mecz z Rumunią w Radomiu", "date": "\n\t\t\t\t\t\t\t\t\t\t17 marca, 2022\t\t\t\t\t", "text": ["W najsilniejszym składzie z Igą Świątek, Magdą Linette, Magdaleną Fręch (LOTOS PZT Team), Alicją Rosolską i Maja Chwalińską (LOTOS PZT Team) reprezentacja Polski przystąpi do meczu Polska – Rumunia w Billie Jean King Cup. W dniach 15-16 kwietnia na twardym korcie w Radomskim Centrum Sportu powinna zagrać też Simona Halep.", "Stawką dwudniowej rywalizacji w Radomiu będzie miejsce w finałowym turnieju o BJKC, który zostanie rozegrany w dniach 8-13 listopada (jeszcze nie wybrano miejsca). Bilety można jeszcze nabywać na: ", "Wpierw Świątek vs Halep w Indian Wells", "W piątek w nocy będziemy mieli przedsmak emocji rywalizacji polsko-rumuńskiej, ponieważ w półfinale turnieju WTA 1000 w Indian Wells Świątek spotka się z Halep. Iga ma szansę poprawić bilans ich pojedynków, który obecnie wynosi 1-2, w tym na twardej nawierzchni 0-1. Polka poniosła porażkę z Simoną w ubiegłorocznym Australian Open, a dwa pozostałe mecze również rozegrały w Wielkim Szlemie, ale na kortach ziemnych im. Rolanda Garrosa w Paryżu – w 2019 roku lepsza była Rumunka, w kolejnej edycji Iga.", "– Nie jestem zaskoczony tym, że rywale szykują na nas najmocniejszy skład, bo wszyscy znamy stawkę tego meczu. Dochodziły do mnie informacje w ostatnich tygodniach, że Simona szykuje się na mecz z  Polską, chociaż jeszcze kilka miesięcy temu myślałem, że Rumunka odpuści sobie granie w Billie Jean King Cup z uwagi na wiek i problemy ze zdrowiem. Ale obecność Halep w Radomiu to na pewno bardzo dobra informacja dla kibiców, bo nie często w Polsce mają możliwość zobaczyć zawodniczki tego kalibru co Rumunka. Słyszę, że już sporo osób zaciera sobie ręce na mecz Igi z Simoną, ale spotkanie w Radomiu to nie tylko Świątek i Halep. Ufam, że wszystkie tenisistki, które tam wystąpią, zagwarantują kibicom dobry poziom i ogromne emocje – uważa kapitan reprezentacji Dawid Celt.", "Duże wyzwanie przed biało-czerwonymi", "– Przed nami bardzo trudny mecz, bo Rumunki mają kilka zawodniczek sklasyfikowanych w pierwszej setce rankingu WTA Tour. Także niezależnie od ostatecznego składu, możemy być pewni, że przyjedzie do Radomia bardzo silna drużyna. Dlatego też powołaliśmy najmocniejszy skład na ten mecz. Wierzę w moje zawodniczki, bo dziewczyny cały czas się rozwijają, pną się w rankingu i są coraz lepsze. Oczywiście szanujemy rywalki, ale znamy też swoją wartość. Na pewno będzie sporo nerwów po obu stronach, a my zrobimy co tylko w naszej mocy, żeby te emocje opanować i pokazać wszystko, co najlepsze na korcie – dodaje.", "Świątek zajmuje obecnie czwartą pozycję w rankingu WTA Tour, najwyższą w dotychczasowej karierze. Linette (AZS Poznań) jest sklasyfikowana na 63. pozycji, Fręch (KS Górnik Bytom) jest 88., Chwalińska (BKT Advantage Bielsko-Biała) – 257., natomiast Rosolska (KT Warszawianka) jest 66. w rankingu deblowym (Świątek jest 31., a Linette 43.).", "Sześć Rumunek w pierwszej setce rankingu WTA", "Na początku tygodnia nowy kapitan reprezentacji Rumunii Horia Tecau stwierdził w wywiadzie dla rumuńskiego radia, że doszedł do porozumienia z Simoną Halep w sprawie jej powrotu do drużyny narodowej po dwuletniej przerwie. Co oznacza, że była liderka rankingu WTA Tour powinna znaleźć się w składzie, który musi ogłosić w tym tygodniu, zgodnie z regulaminem Międzynarodowej Federacji Tenisowej (ITF).", "Halep wróciła na początku roku na korty po kontuzji i jest aktualnie na 26. miejscu na świecie. Oprócz niej, w czołowej setce świata singlistek, znajdują się też: Sorana Cirstea (27. WTA), Elana-Gabriela Ruse (57.), Jaqueline Cristian (65.), Irina-Camelia Begu (72.) i Ana Bogdan (93.). Możliwe, że powołanie na mecz otrzyma świetna deblistka Raluca Olaru (36. na świecie).", "Będzie finał Polek?", "Polskie tenisistki mają szansę na pierwszy występ w finałowym turnieju o Billie Jean King Cup w nowej formule. Przed reorganizacją Fed Cup i zmianą nazwy na BJKC, Polki awansowały do Grupy Światowej I (składała się z 8 najlepszych drużyn). W niej w lutym 2015 roku przegrały z Rosją w Kraków Arenie. Wówczas rywalizowały m.in. Agnieszka Radwańska, Maria Szarapowa czy Swietłana Kuzniecowa. Wcześniej (przed poprzednią reorganizacją), Polki dotarły do ćwierćfinału w 1992 roku we Frankfurcie, gdzie uległy Niemkom (wtedy rywalizacja w elicie toczyła się w tradycyjnej drabince).", "W kwietniu 2021 roku reprezentacja Polsk pokonała w bytomskiej Hali Na Skarpie zespół Brazylii 3:2. Dwa punkty w singlu zdobyła wówczas Magdalena Fręch. Zawodniczka LOTOS PZT Team i Górnika Bytom rozstrzygnęła też losy awansu wygrywając w parze z Katarzyną Kawą (BKT Advantage Bielsko-Biała) dramatyczny trzysetowy mecz w grze podwójnej. Po tym występie została przez Międzynarodową Federację Tenisową (ITF) nominowana do prestiżowej nagrody Heart Awards.", "Mecz Polska – Rumunia (15-16 kwietnia) będzie pierwszym międzynarodowym wydarzeniem odbywającym się w otwartym pod koniec ubiegłego roku Radomskim Centrum Sportu, jednej z najnowocześniejszych hal sportowo-widowiskowych w kraju. Obiekt posiada trybuny na 5000 miejsc. Ostatnie bilety dostępne są na: ", "Skład reprezentacji Polski na mecz BJKC z Rumunią w Radomiu:", "Iga Świątek (niezrzeszona)", "Magda Linette (AZS Poznań)", "Magdalena Fręch (KS Górnik Bytom, LOTOS PZT Team)", "Maja Chwalińska (BKT Advantage Bielsko-Biała, LOTOS PZT Team)", "Alicja Rosolska (KT Warszawianka)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz gra dalej w Indian Wells", "date": "\n\t\t\t\t\t\t\t\t\t\t16 marca, 2022\t\t\t\t\t", "text": ["W prestiżowym turnieju BNP Paribas Open 2022 w Indian Wells, przez wielu uważanym za najważniejszy w tenisowym kalendarzu zaraz po imprezach wielkoszlemowych, wciąż mamy dwoje przedstawicieli polskiego tenisa. Do rozstawionej w turnieju kobiet z numerem trzecim Igi Świątek, kt", "ó", "ra po wtorkowym wieczornym zwycięstwie z Niemką polskiego pochodzenia Angelique Kerber 4:6, 6:2, 6:3 jest już w ćwierćfinale, w nocy z wtorku na środę polskiego czasu dołączył Hubert Hurkacz, kt", "ó", "ry awansował do 1/8 finału turnieju mężczyzn, pokonując 7:6 (7), 6:3 Amerykanina Steve’a Johnsona. Ćwierćfinałową rywalką Igi Świątek będzie Amerykanka Madison Keys, natomiast Hubert Hurkacz, w meczu o awans do ćwierćfinału zmierzy się z Andriejem Rublowem. Oba mecze w nocy ze środy na czwartek czasu polskiego. Wcześniej, ale na pewno nie przed p", "ó", "łnocą, na kort wyjdzie Hubert Hurkacz.", "Jak w Eastbourne", "Hubert Hurkacz (11. ATP) i Steve Johnson (115. ATP) zmierzyli się ze sobą po raz drugi. Podobnie jak w czerwcu 2019 roku na trawiastych kortach w Eastbourne, w Indian Wells lepszy okazał się Hubert Hurkacz, który wygrał w dwóch setach 7:6 (7), 6:3, w pierwszej partii broniąc dwa, nie kolejne, setbole", "W secie otwarcia nie było przełamań, choć wcale tak być nie musiało. “Hubi” break-pointa miał już w gemie trzecim, z kolei w gemie czwartym przegrywał 15:40 i to Amerykanin miał dwie szanse na przełamanie serwisu wrocławianina. Pierwszego break-pointa Hurkacz obronił wygrywającym serwisem, przy drugim Johnson zepsuł slajsa. Polak mógł także objąć prowadzenie 5:4, ale w gemie 9. nie wykorzystał dwóch break-pointów i ostatecznie seta rozstrzygnął tie-break. W decydującej rozgrywce nieco więcej opanowania wykazał Hubert Hurkacz, który po obronie setboli przy wyniku 5:6 oraz 6:7 wygrał ostatecznie tie-breaka 9:7 i seta 7:6 (7).  Amerykanin, zdenerwowany zepsutym forhendem, po którym set się zakończył, zniszczył następnie rakietę.", "W drugiej partii “Hubiemu” poszło już łatwiej. Polak szybko objął prowadzenie 3:0 z przełamaniem serwisu rywala w gemie 2. i  przewagi już nie roztrwonił, do końca pewnie utrzymując własne podanie.", "Kluczowa dla przebiegu meczu była bez wątpienia końcówka pierwszego seta. Po tym, jak Steve Johnson przegrał tę partię nie wykorzystując dwóch setboli, w drugiej odsłonie spotkania nie był już tak niebezpieczny.", "Niezbyt długi mecz trwał niewiele ponad 1,5 godziny. W całym pojedynku doszło do tylko jednego przełamania, które na 2:0 w drugiej partii uzyskał Hubert Hurkacz.", "Podkreślić należy, że “Hubi” rozegrał naprawdę dobre spotkanie. Wrocławianin  zaserwował 13 asów i miał tylko jeden podwójny błąd serwisowy. Polak “zaliczył” 20 winnerów oraz popełniał 11 niewymuszonych błędów. Johnson zanotował sześć asów, dwa podwójne błędy serwisowe, 25 winnerów oraz 24 niewymuszone błędy. Amerykanin nie wykorzystał żadnego z trzech break-pointów, jedno jedyne przełamanie uzyskał w II secie Hubert Hurkacz. Wrocławianin w całym spotkaniu zdobył 72 punkty, jego przeciwnik 11 mniej.", "W spotkaniu o awans do ćwierćfinału BNP Paribas Open 2022 o randze ATP Masters 1000 Hubert Hurkacz (11. ATP), turniejowa “11” zmierzy się w środę 16 marca z występującym jako sportowiec neutralny Rosjaninem Andriejem Rublowem (7. ATP), z którym niedawno przegrał w półfinale turnieju w Dubaju, ale ich dwa wcześniejsze spotkania wygrał.", "We wtorek Rublow pewnie zwyciężył Amerykanina Frances’a Tiafoe 6:3, 6:4.  Naprawdę wyrównana rywalizacja toczyła się tylko do połowy pierwszej partii, później dominowała już siódma “rakieta” światowego rankingu tenisistów.", "Mecze 1/8 finału turnieju mężczyzn zostaną rozegrane w środę 16 marca. Mecz Hurkacza z Rublowem zaplanowano jako trzeci w kolejności na Stadium 3. Początek nie przed północą naszego czasu.", "Dodać jedynie możemy, że w dwóch poprzednich edycjach imprezy w Indian Wells (2019, 2021) Hubert Hurkacz docierał do ćwierćfinału. (w 2020 roku turniej nie odbył się z powodu pandemii COVID-19).", "W przeciwieństwie poniedziałku, we wtorek w rywalizacji mężczyzn nie było niespodzianek. Najbardziej zaciętą trzysetową, prawie trzygodzinną batalię, rozstrzygniętą dopiero w tie-breaku trzeciej partii, stoczyli Amerykanin Taylor Harry Fritz i kwalifikant z Hiszpanii Jaume Munar. Reprezentant gospodarzy “wyrwał” zwycięstwo w tie-breaku III seta.", "W IV rundzie BNP Paribas Open po raz pierwszy w karierze zameldował się Włoch Matteo Berrettini pokonując w dwóch setach rozstawionego z “30” reprezentanta RPA Lloyda George’a Harrisa.", "– Dojście do IV rundy wiele dla mnie znaczy. Lubię tutaj występować, ale w przeszłości nie byłem w stanie pokazywać tu swojego najlepszego tenisa. Dlatego to naprawdę miłe, że po raz pierwszy awansowałem do 1/8 finału – mówił tenisista z Rzymu, cytowany przez atptour.com.", "O awans do ćwierćfinału Berrettini zagra z Serbem Miomirem Kecmanoviciem, który może trochę niespodziewanie uporał się z Holendrem Boticem van de Zandschulpem", "wygrywając 7:6 (3), 7:5.", "Iga Światek (4. WTA) w ćwierćfinale turnieju BNP Paribas Open 2022 rangi WTA 1000 zmierzy się w środę z Amerykanką Madison Keys (29. WTA), finalistką US Open 2017, najwyżej w karierze klasyfikowaną na siódmej pozycji, która w 1/8 finału pokonała Brytyjkę Harriet Dart (122. WTA) 6:1, 6:4. W drugim secie Brytyjka, która –  licząc dwustopniowe kwalifikacje – wygrała w Indian Wells pięć spotkań eliminując między innymi Ukrainkę Elinę Switolinę, prowadziła jeszcze 4:3, ale następne trzy gemy padły łupem Amerykanki.", "Iga Świątek w środę spotka się z Madison Keys po raz drugi. W maju 2021 roku, Iga Świątek “w drodze” po triumf w turnieju WTA 1000 w Rzymie, wygrała z Amerykanką w dwóch setach 7:5, 6:1. Jak będzie w Indian Wells?", "Warto dodać, że po sezonie 2017 (w finale US Open uległa rodaczce Sloane Stephens) spisywała się słabiej, ale obecny sezon znowu ma bardzo udany. Zdobyła tytuł w Adelajdzie (WTA 250) i podobnie jak Iga Świątek  dotarła do półfinału wielkoszlemowego Australian Open. Z turniejów w Guadalajarze i Monterrey odpadła w I rundzie, ale w Indian Wells notuje najlepszy występ w karierze (startuje po raz dziesiąty). Dotychczas wyeliminowała Japonkę Misaki Doi, rodaczkę Alison Riske oraz Harriet Dart, a jedynego seta straciła z Misaki Doi.", "Mecz Iga Świątek – Madison Keys, zaplanowany w Indian Wells w sesji wieczornej, rozpocznie się nie wcześniej jak o 2 w nocy ze środy na czwartek czasu polskiego.", "W turnieju kobiet wtorkowe mecze były interesujące, ale najciekawszy pojedynek stoczyły jednak Iga Świątek i Angelique Kerber.", "W ćwierćfinale jest także broniąca tytułu Hiszpanka Paula Badosa Gibert, która po ciekawym, wyrównanym spotkaniu, pokonała w dwóch setach sensacyjną finalistkę US Open 2021 Kanadyjkę Leylah Annie Fernandez 6:4, 6:4.", "Defending champion mood ?", " | ", " ", "W zapowiadającym się ciekawie meczu dwóch najlepszych obecnie tenisistek rumuńskich Simona Halep, łatwiej niż można się było spodziewać, wygrała z Soraną-Mihaelą Cirsteą 6:1, 6:4.", "Nawet jednego pełnego seta nie musiała we wtorek rozgrywać Greczynka Maria Sakkari, gdyż jej rywalka Daria Saville z Australii skreczowała jeszcze przed końcem pierwszej partii, przegrywając w tym momencie 1:4.", "Najbardziej zaciętą rywalizację o miejsce w ćwierćfinale stoczyły, oprócz Igi Świątek i Angelique Kerber, występująca jako tenisistka neutralna Veronika Kudermetova i Czeszka Marketa Vondrousowa. Trzysetowy mecz zakończony przed 7 rano w środę polskiego czasu wygrała Kudermetova 7:6 (5), 6:7 (5), 7:5.", "1/8 finału", "1/16 finału", "—", "Jak zwykle wyniki (zwycięzcy na pierwszym miejscu) podajemy w kolejności ustawienia tenisistek i tenisistów w turniejowych drabinkach.", "W środę w Indian Wells rozegrane zostaną wszystkie mecze ćwierćfinałowe BNP Paribas Open 2022 rangi WTA 1000 kobiet oraz wszystkie mecze 1/8 finału BNP Paribas Open 2022 o randze ATP Masters 1000 mężczyzn. Ponieważ Iga Świątek i Hubert Hurkacz grać będą już po północy czasu polskiego (u nas w nocy ze środy na czwartek) polskich sympatyków tenisa czeka “zarwana” noc.", "Przypominamy tylko, że transmisje z turnieju kobiet w Polsce oglądać można na sportowych kanałach Canal+, natomiast transmisje z turnieju mężczyzn – na sportowych kanałach Polsatu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mirosław Skrzypczyński: To nie czas na półśrodki", "date": "\n\t\t\t\t\t\t\t\t\t\t17 marca, 2022\t\t\t\t\t", "text": ["Mirosław Skrzypczyński, prezes Polskiego Związku Tenisowego prezentuje twarde stanowisko i uważa, że powinien być zakaz udziału wszystkich sportowców z Rosji i Białorusi w rozgrywkach międzynarodowych. W rozmowie z „Tenis Magazynem” mówi o finansowej pomocy PZT dla obywateli Ukrainy, którzy dotarli do Polski oraz o tym, że obecne sankcje „świata białych kołnierzyków i polityków w garniturach Bossa” to zbyt mało.", "– Doskonale znany w Polsce Serhij Stachowski, który ma występować w Superlidze i podpisał kontrakt z Merą Warszawa, właśnie wrócił do ojczystej Ukrainy i chwycił za broń, żeby bronić niepodległości kraju. Serhij jest na wojnie. W tej sytuacji są niezbędne radykalne kroki, a nie półśrodki czy pozorowane decyzje. Dobrze, że ITF zakazał występów w Pucharze Davisa i w Billie Jean King Cup reprezentacjom Rosji i Białorusi, ale… Prestiż, ogromne pieniądze są gdzie indziej, tam, gdzie rządzi ATP i WTA. Wielkie Szlemy, turnieje rangi 1000 czy 500. To w tych imprezach powinno się zakazać startu tenisistkom i tenisistom, którzy są obywatelami państw agresorów. Rublow nie chce wojny, Miedwiediew współczuje dzieciom, Pawluczenkowa apeluje o pokój. To są miałkie deklaracje. Ich decyzje powinny być radykalne, żeby takie oświadczenia były wiarygodne i aby mogli rywalizować w tourze z innymi: albo wnoszą o status uchodźcy, albo chcą zmiany obywatelstwa. Innej możliwości nie ma. Słowa i deklaracje łatwo się wypowiada, a tutaj potrzebne są konkretne działania pokazujące, że ci sportowcy nie chcą żyć w kraju agresora, nie chcą mieć z tymi działaniami nic wspólnego.", "Zgodnie z wtorkową uchwałą zarządu Superligi (drużynowe rozgrywki tenisowe, które ruszą 29 maja w Polsce – przyp. red.) zawodnicy z Rosji i Białorusi nie będą mogli brać udziału w tej rywalizacji. Chyba, że spełnią jeden z warunków, o których wspomniałem: status uchodźcy, bądź wniosek o zmianę obywatelstwa.", "Na Ukrainie giną niewinni ludzie. Zbrodnię trzeba nazywać zbrodnią, a wojnę wojną, a nie udawać i bawić się w grę słów i działań.", "– To był oczywisty odruch z naszej strony. Przekazaliśmy 100 tysięcy złotych na pomoc obywatelom Ukrainy, którzy trafili do Polski. Za nami podobne decyzje podejmują inne organizacje sportowe, w tym np. Polski Związek Piłki Nożnej.", "Z całą mocą chcę powiedzieć, że pieniądze przekazane uchodźcom w żaden sposób nie uszczuplą naszych programów, nikomu nic nie zabieramy, a tym bardziej naszym tenisistom. Ta kwota pochodzi z dodatkowych środków, które mnie i moim współpracownikom udało się wypracować i pozyskać .", "– Słusznie Pan zauważył: tak, to są konkretne zakupy. Za te pieniądze została już zorganizowana pomoc w zakwaterowaniu, wyżywieniu, zakupiono sprzęt AGD – lodówki, pralki. Pomagamy wszystkim potrzebującym. Zdecydowana większość uchodźców to kobiety z dziećmi. Duża grupa trafi np. do Wojewódzkiego Ośrodka Sportu i Rekreacji w Drzonkowie niedaleko Zielonej Góry na mocy porozumienia Wojewody Lubuskiego oraz WOSIR Drzonków, gdzie dyrektorem jest wspaniały człowiek i organizator Boguś Sułkowski. Tam mają bardzo dobre warunki. Koniecznie jednak trzeba pamiętać o jeszcze jednym aspekcie. Wszyscy ci ludzie nie oczekują, że będą żyć cały czas na koszt państwa polskiego. Oni chcą pracować i godnie żyć a naszym zadaniem jest im w tym pomóc.", "– Ta wojna od pierwszego dnia ma globalny oddźwięk i wpływa na wszystkie dziedziny życia: politykę, gospodarkę czy sport. Tu nie może być już mowy o półśrodkach, a ja za takie uważam sankcje. Sankcje to zabawa w piaskownicy. Moim zdaniem konieczne są rozwiązania militarne. Świat „białych kołnierzyków” i polityków w garniturach Bossa musi zrozumieć, że Ukrainę zaatakował przestępca, zbrodniarz, który musi za to ponieść karę. Najlepiej gdyby został osądzony w Kijowie, ale skuteczniejsza byłaby akcja, jaka miała miejsce w stosunku do Osamy bin Ladena. Za naszą wschodnią granicą dzieją się tragiczne rzeczy, giną cywile, niewinni ludzie i z tego co słyszymy są atakowani metodami, które są zabronione konwencjami. To jest po prostu „Dziki Zachód”. Czekanie w tej sytuacji nie ma sensu, trzeba postępować zdecydowanie, bo jak widać sankcje nie powstrzymują agresora, są oczywiście dokuczliwe, ale ludzie dalej giną. To wszystko co mówię jest straszne, ale dzieją się rzeczy, które w normalnym świecie są nie do ogarnięcia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek w Tenisowym Raju! Triumf Polki w Indian Wells", "date": "\n\t\t\t\t\t\t\t\t\t\t20 marca, 2022\t\t\t\t\t", "text": ["Iga Świątek została triumfatorką prestiżowego turnieju BNP Paribas Open 2022 rangi WTA 1000 w Indian Wells! W finale Iga Świątek, na centralnym korcie Indian Wells Tennis Garden pokonała Greczynkę Marię Sakkari 6:4, 6:1. To piąty w karierze tenisistki z Raszyna wygrany turniej gł", "ó", "wnego cyklu WTA Tour. Tym razem jest to triumf bardzo znaczący, gdyż dotyczy turnieju uważanego przez wielu za najważniejszy w tenisowym kalendarzu zaraz po imprezach wielkoszlemowych. Dzięki wygranej w Tenisowym Raju w Indian Wells, Iga Świątek została w notowaniu z 21 marca 2022 roku wiceliderką rankingu WTA tenisistek, w kt", "ó", "rym ustępuje tylko Australijce Ashleigh Barty. Polka została także liderką rankingu WTA Race 2022 obejmującego tylko wyniki roku 2022, kt", "ó", "ry na koniec sezonu będzie podstawą kwalifikacji do kończącego sezon turnieju WTA Finals.", "Na początku rządził… wiatr", "Iga Świątek i Maria Sakkari zmierzyły się w niedzielę po raz piąty. W poprzednim sezonie 2021 trzykrotnie zwyciężała Greczynka nie tracąc w tych trzech meczach ani jednego seta. Pod koniec lutego 2022 w półfinale turnieju w Doha lepsza była jednak Iga Świątek, która następnie triumfowała w całej imprezie. Tym razem Polka wygrała jeszcze wyraźniej 6:4, 6:1, od połowy drugiej partii wręcz demolując rywalkę!", "She's got it ??", " | ", " ", "Spotkanie finałowe odbywało się w trudnych, bardzo wietrznych warunkach, do których tenisistki musiały się przystosować. Zanim to nastąpiło, mieliśmy z obu stron sporo błędów i  cztery przełamania w czterech pierwszych gemach meczu.", "Jako pierwsza utrzymała własne podanie Iga Świątek obejmując prowadzenie 3:2. Chwilę później Polka wygrywała już 4:2, ale przewagi nie zdołała utrzymać. Podopieczna trenera Tomasza Wiktorowskiego ponownie straciła serwis w gemie siódmym, a za moment mieliśmy już w meczu remis 4:4. Pierwsza partia zakończyła się jednak po myśli Igi Świątek. która wygrała seta otwarcia 6:4. Zadecydowało o tym jeszcze jedno przełamanie, które 20-letnia tenisistka z Raszyna uzyskała w gemie 10.  Dwie piłki setowe Maria Sakkari wprawdzie obroniła, ale przy trzeciej popełniła błąd, z forhendu posyłając piłkę w siatkę i set dobiegł końca.", "W secie II od początku trwała zacięta rywalizacja, ale  jednak z nieznaczną przewagą Polki. Iga Światek miała break-pointa już w gemie drugim, by objąć prowadzenie 2:0. ale wówczas Greczynka jeszcze się wybroniła. W gemie czwartym podopieczna trenera Wiktorowskiego dopięła już swego po bardzo dobrym returnie odbierając serwis rywalce, co przyniosło podwyższenie prowadzenia na 3:1. Teraz Polka przejęła już całkowitą kontrolę nad wydarzeniami na korcie, nie oddała już przeciwniczce żadnego gema w efektownym stylu wygrywając w 80 minut 6:4, 6:1.", "– Teraz jest to zupełnie inna Iga niż w poprzednim sezonie. W Doha zaskoczyła mnie nowym stylem gry, na który nie znalazłam sposobu.  Z moim sztabem pracujemy nad tym, żeby ten sposób znaleźć – mówiła przed finałowym meczem w Indian Wells Maria Sakkari. Jak się okazało w niedzielę – sposobu nie znaleziono i Greczynka zeszła z kortu zdecydowanie pokonana.", "Szczególnie w secie I nie bylo łatwo, ale to jednak Iga Światek okazała się ponownie lepsza poprawiając bilans meczów z Marią Sakkari na 2:3. Agresywna gra Polki po raz kolejny przyniosła efekty. Od połowy drugiej partii był to już koncert jednej tenisistki. Solidna przecież, do niedawna mająca patent na tenisistkę z Raszyna Maria Sakkari była  zupełnie bezradna! To kolejne wielkie zwycięstwo Igi Świątek!", "Wielkie brawa dla najlepszej polskiej tenisistki, która w Kalifornii rozegrała świetny turniej.", "Na koniec dodajmy jeszcze, że awansując na pozycję wiceliderki rankingu WTA tenisistek Iga Świątek znalazła się w światowym rankingu najwyżej w karierze oraz wyrównała osiągnięcie Agnieszki Radwańskiej, która również była “rakietą” numer 2 na świecie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Jubileuszowe zwycięstwo Nadala. Miedwiediew traci pozycję lidera", "date": "\n\t\t\t\t\t\t\t\t\t\t15 marca, 2022\t\t\t\t\t", "text": ["W górnej połówce drabinki mężczyzn mieliśmy w poniedziałek pogrom faworytów. Na osiem spotkań tylko w trzech zwyciężali tenisiści wyżej notowani w rankingu. Główne wydarzenie to rzecz jasna porażka Daniiła Miedwiediewa. Wprawdzie tenisista z Moskwy dotychczas nigdy nie radził sobie dobrze w kalifornijskiej imprezie przez wielu uważanej za najważniejszy turniej w tenisowym kalendarzu zaraz po imprezach wielkoszlemowych. nigdy nie dotarł w Indian Wells do 1/8 finału, ale wydawało się, że teraz. kiedy po raz pierwszy wystąpił w tenisowym turnieju jako lider światowego rankingu, przełamie tę barierę. Nic z tego. Niezrozumiała zapaść w połowie drugiego seta, siedem z rzędu przegranych gemów, w efekcie porażka z Gaelem Monfilsem 6:4, 3:6, 1:6! Tym razem koszt porażki jest szczególnie duży, gdyż oznacza spadek z pozycji lidera rankingu.", "– Zagrałem świetnie. Pokonanie lidera rankingu zawsze jest wyjątkowe – skomentował, cytowany przez atptour.com. Gael Monfils, który po raz drugi w karierze odniósł zwycięstwo nad liderem światowego rankingu.", "Wciąż natomiast imponuje Rafael Nadal. Hiszpan w Majorki pozostaje niepokonany w 2022 roku. Wygrana z Danielem Evansem 7:5, 6:3 była jego jubileuszowym zwycięstwem numer 400 w turnieju rangi ATP Masters 1000.", "Oprócz porażki Daniiła Miedwiediewa sensacją jest również przegrana Greka Stefanosa Tsitsipasa (5. ATP), którego pokonał Amerykanin Jenson Brooksby. W pierwszym secie dominujący na korcie Grek oddał rywalowi zaledwie jednego gema, w dwóch pozostałych ugrał ich tylko pięć i schodził z kortu pokonany 6:1, 3:6, 2:6.", "Mecz Cameron Norrie – Nikoloz Basiilashvili był rewanżem za finał poprzedniej edycji turnieju w Indian Wells. Podobnie jak w październiku 2021 lepszy okazał się Norrie pokonując Gruzina tym razem 3:6, 6:3, 6:1. Brytyjczyk wciąż zachowuje szansę na obronę tytułu.", "Z niżej notowanymi rywalami w poniedziałek przegrali także Kanadyjczyk Denis Shapovalov, Norweg Casper Ruud oraz Hiszpan Roberto Bautista Agut.", "W rywalizacji kobiet niespodzianką była porażka Estonki Anett Kontaveit, która po bardzo zaciętej, wyrównanej potyczce uległa Czeszce Markecie Vondrousovej 5:7, 6:7 (5). Kontaveit straciła tym samym szanse na zostanie nawet wiceliderką rankingu WTA, co by się stało, gdyby turniej w Indian Wells wygrała.", "???", " claims a first Top 10 win since the Olympics, taking down the red hot No.4 seed Kontaveit 6-4, 3-6, 7-6(5)", " ", "Szanse na obronę tytułu zachowała Hiszpanka Paula Badosa Gibert pokonując  rodaczkę Sarę Sorribes Tormo, a Greczynka Maria Sakkari zdeklasowała Czeszkę Petrę Kvitovą.", "Odpadła obecna podopieczna Piotra Sierzputowskiego Shelby Rogers.  Amerykanka prowadzona teraz przez byłego szkoleniowca Igi Świątek przegrała w trzech setach 1:6, 6:2, 3:6 z rewelacyjną finalistką US Open 2021 Kanadyjką Laylah Annie Fernandez.", "We wtorek w turnieju w Indian Wells polskich kibiców czekają duże emocje. Iga Świątek rozegra mecz 1/8 finału z Niemką polskiego pochodzenia Angelique Kerber, a Hubert Hurkacz w III rundzie (1/16 finału) zmierzy się z Amerykaninem Steve’em Johnsonem.", "Mecz Świątek z Kerber odbędzie się we wtorek na Stadium 1 jako drugi w kolejności od godz. 19 czasu polskiego.", "Spotkanie Hurkacza z Johnsonem zostało zaplanowane na Stadium 3 jako czwarte w kolejności od godziny 19. Rozpocznie się nie przed godz. 1 w nocy z wtorku na środę naszego czasu, a znając realia turnieju, prawdopodobnie znacznie później.", "Przypominamy tylko, że transmisje telewizyjne z kobiecego turnieju BNP Paribas Open 2022 przeprowadzane są na sportowych antenach Canal+.", "Transmisje telewizyjne z męskiego turnieju w Indian Wells oglądać można na sportowych kanałach Polsatu.", "Wyniki z 14 marca", "kobiety", "1/16 finału", "Komplet par 1/8 finału:", "mężczyźni", "1/16 finału", "—–", "wyniki (zwycięzcy na pierwszym miejscu) podajemy w kolejności ustawienia tenisistek i tenisistów w turniejowych drabinkach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Będzie „polski” mecz Iga Świątek – Angelique Kerber! Raducanu, Auger-Aliassime, Murray, Zverev wyeliminowani", "date": "\n\t\t\t\t\t\t\t\t\t\t14 marca, 2022\t\t\t\t\t", "text": ["Podczas turnieju BNP Paribas Open 2022 w Indian Wells rozegrano osiem spotkań 1/16 finału w grze pojedynczej kobiet oraz 16 spotkań 1/32 finału w grze pojedynczej mężczyzn. Spośród trojga reprezentantów Polski dalej grają Iga Świątek i Hubert Hurkacz, odpadł natomiast Kamil Majchrzak. Świątek i Hurkacz mieli problemy, ale po trudnych meczach awansowali dalej. Nie wszyscy „wielcy” zdołali tego dokonać. Odpadła Brytyjka Emma Raducanu, mistrzyni US Open 2021", "Felix Auger-Aliassime, Andy Murray, Alexander Zverev..", "Będzie mecz Iga Świątek – Angelique Kerber!", "Będziemy mieli w 1/8 finału turnieju w Indian Wells bardzo ciekawie zapowiadający się „polski” mecz Igi Świątek z Angelique Kerber, mocno związaną rodzinnie z Wielkopolską, trenującą często i mającą swoją akademię tenisową w Puszczykowie koło Poznania Niemką polskiego pochodzenia, która już w poniedziałek nad ranem czasu polskiego pokonała Darię Kasatkinę 6:2, 6:1.", "W pierwszym secie niedzielnego meczu (w Polsce już oczywiście nad ranem w poniedziałek) Kerber, była liderka rankingu WTA tenisistek, trzykrotna zwyciężczyni turniejów wielkoszlemowych, srebrna medalistka Igrzysk Olimpijskich Rio de Janeiro 2016 w grze pojedynczej, po przełamaniu prowadziła 3:1, ale przewagi nie utrzymała. Po stracie podania w gemie piątym Kerber odzyskała jednak inicjatywę na korcie i do końca seta nie straciła już gema  wygrywając pierwszą partię 6:2. W drugiej Kerber była zdecydowanie lepsza, nie dając przeciwniczce szans. Tego seta Kerber wygrała 6:1, dominując na korcie jeszcze wyraźniej niż wcześniej. Wynik 6:2, 6:1 nie pozostawia wątpliwości, której z tenisistek należał się awans do IV rundy.", "Winning in a hurry ?‍♀️", " rolls past No.23 Kasatkina 6-2, 6-1 in just over an hour to set up a round of 16 date with Swiatek", " ", "Iga Świątek i Angelique Kerber, zameldowana w Puszczykowie, świetnie mówiąca polsku, nawet w Indian Wells wspólnie trenowały, ale będzie to ich pierwsze oficjalne spotkanie w WTA Tour. Mecz we wtorek 15 marca w Indian Wells (w Polsce, może to być nawet środa nad ranem). Dokładną godzinę organizatorzy podadzą w poniedziałek wieczorem naszego czasu, kiedy poznamy plan gier na 15 marca.", "Mistrzyni US Open za burtą turnieju", "Wydarzeniem niedzieli okazał się niesamowity spektakl, jaki stworzyły sensacyjna mistrzyni US Open 2021 Brytyjka Emma Raducanu (12. WTA) i Chorwatka Petra Martić (79. WTA). Ostatecznie, po meczu obfitującym w wiele zwrotów sytuacji, triumfowała Chorwatka wygrywając 6:7 (3), 6:4, 7:5.", "W pierwszym secie Raducanu z 1:3 wyszła na prowadzenie 5:3, by stracić dwa kolejne gemy, ale ostatecznie to ona wygrała pierwszą partię po tie-breaku. W drugiej partii Brytyjka uzyskała przełamanie na 2:1, ale Martić poderwała się do walki i po wygraniu trzech gemów z rzędu sama objęła prowadzenie 4:2. Wówczas lepiej zaczęła sobie z kolei radzić Raducanu, która doprowadziła do remisu 4:4, miała nawet break-pointa na 5:4, ale Chorwatka wybrnęła z opresji i to ona wygrała seta 6:4 doprowadzając do decydującego seta trzeciego, w którym też okazała się lepsza.", "Trzeci set również był bardzo emocjonujący. Emma Raducanu choć przegrywała 0:2 wyszła na prowadzenie 5:4 i serwowała po zwycięstwo, ale nie „zamknęła” spotkania. To Petra Martić wygrała trzy kolejne gemy i to ona mogła cieszyć się ze zwycięstwa 6:7 (3), 6:4, 7:5.", "Hurkacz zna kolejnego rywala", "Następnym przeciwnikiem Huberta Hurkacza (11. ATP) będzie Amerykanin Steve Johnson (115. ATP), który występuje w turnieju w Indian Wells dzięki otrzymanej od organizatorów „dzikiej karcie”. W BNP Paribas Open 2022 wygrał już dwa mecze: najpierw pokonał Niemca Daniela Altmaiera, a w II rundzie wyeliminował rozstawionego z 22 numerem Asłana Karacewa. Hurkacz doskonale zna najbliższego rywala. Przez jakiś czas obaj byli podopiecznymi trenera Craiga Boyntona i grali nawet wspólnie w deblu. W 2019 roku doszło do ich spotkania w ATP Tour na trawiastym korcie w brytyjskiej miejscowości Eastbourne. W 1/8 finału Hurkacz pokonał Johnsona 6:3, 7:6 (6). Teraz w Indian Wells Hurkacz i Johnson zmierzą się we wtorek, a stawką pojedynku będzie IV runda prestiżowej imprezy.", "Porażki uznanych tenisistów", "Niedziela w rywalizacji mężczyzn nie była pomyślna dla „gwiazd” męskiego ATP Tour. Z turniejem pożegnali się między innymi plasujący się w TOP 10 rankingu ATP Kanadyjczyk Felix Auger-Aliassime oraz mistrzowie wielkoszlemowi Brytyjczyk Andy Murray i Chorwat Marin Cilić.", "Klasyfikowany na dziewiątym miejscu w rankingu ATP Felix Auger-Aliassime wymieniany w gronie faworytów turnieju BNP Paribas Open 2022 w Indian Wells rangi ATP Masters 1000 udział w imprezie zakończył już po inauguracyjnym meczu. W niedzielnym spotkaniu II rundy (w I rundzie miał wolny los) lepszy od Kanadyjczyka okazał się nieoczekiwanie Holender Botic van de Zandschulp, który wygrał 7:6 (4), 6:7 (4), 6:3. ", "Van de Zandschulp, jedno z „odkryć” US Open 2021, w III rundzie zmierzy się z innym sprawcą niespodzianki w niedzielę, Miomirem Kecmanoviciem. Serb po prawie trzygodzinnej batalii pokonał 6:7 (7), 6:3, 7:6 (6) rozstawionego z numerem 24 Marina Cilicia, w decydującym tie-breaku broniąc meczbola. W niedzielę odpadł również Andy Murray, były lider rankingu ATP, triumfator trzech turniejów wielkoszlemowych, dwukrotny mistrz olimpijski w grze pojedynczej. Szkot ani razu nie zdołał przełamać podania  potężnie serwującego Aleksandra Bublika z Kazachstanu. W pierwszym secie nie wykorzystał trzech setboli w pierwszej partii i schodził z kortu pokonany 6:7 (9), 4:6. – To dla mnie wielkie zwycięstwo – przyznał w wywiadzie na korcie Alexander Bublik, turniejowy numer 31, który podczas styczniowego Australian Open 2022 był deblowym partnerem Jana Zielińskiego.", "Pasjonujące spotkanie stoczyli też dwaj Hiszpanie Pablo Carreno Busta i Jaume Munar zakończone zwycięstwem niżej notowanego Munara 4:6, 6:4, 7:6 (4). Sensację zanotowano także w najpóźniej zakończonym meczu (w Polsce w poniedziałek o 7 rano), w którym zmierzyli się Amerykanin Tommy Paul i Niemiec Alexander Zverew. Niemiec, trzecia obecnie „rakieta” świata, aktualny mistrz olimpijski, triumfator Nitto ATP Finals 2021, przegrał 2:6, 6:4, 6:7 (2), w końcówce decydującego seta trwoniąc przewagę przełamania.", "Niedzielne wyniki turnieju BNP Paribas Open 2022 w Indian Wells", "kobiety", "III runda", "mężczyźni", "II runda", "—", "wyniki (zwycięzcy na pierwszym miejscu) podajemy w kolejności ustawienia tenisistek i tenisistów w turniejowych drabinkach. W ten sposób można się zorientować, że w kolejnej rundzie w rumuńskim meczu Sorana-Mihaela Cirstea zmierzy się z Simoną Halep, Petra Martić z Liudmilą Samsonovą itd.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Gael Monfils i Elina Switolina. W tenisie „love” nie zawsze znaczy „zero”", "date": "\n\t\t\t\t\t\t\t\t\t\t13 marca, 2022\t\t\t\t\t", "text": ["Angielskie słowo „love”, czyli „miłość”, ma w świecie tenisa zupełnie inne znaczenie – oznacza po prostu zero punktów zdobytych w gemie. Dlaczego? Najbardziej akceptowana przez językoznawców teoria głosi, że ci, którzy nie zdobywają punktów, grają z „miłości do gry”. Okazuje się jednak, że tenisowe „love story” nie musi prowadzić do odpadnięcia z turnieju, a może być drogą na ślubny kobierzec. Zupełnie jak w przypadku zakochanej pary: Gael Monfils i Elina Switolina.", "Warto podkreślić, że Ukrainka po agresji Rosji na każdym kroku wspiera swoją Ojczyznę.", "Randka w Paryżu, ślub w Genewie", "Pierwsza randka w Paryżu, ślub w Genewie, miesiąc miodowy w Tokio. A na dodatek wszystko na oczach setek tysięcy kibiców, którzy z ciekawości obgryzają paznokcie, śledząc w mediach społecznościowych kwitnącą miłość dwóch gwiazd światowych kortów.", "Powiedzieć, że związek Eliny Switoliny i Gaela Monfilsa to jeden z najgorętszych tematów w świecie tenisa, to mało. Sami zresztą robią wiele, żeby dodatkowo podgrzewać zainteresowanie – kiedy pojawiły się pierwsze doniesienia o ich związku, zaczęli na Instagramie prowadzić wspólne konto G.E.M.S Life (od inicjałów ich imion i nazwisk, ale również nawiązujące do kamieni szlachetnych – po angielsku „gems” i tenisowych gemów), na którym od tego czasu zasypują kibiców czasem uroczymi, czasem zabawnymi, a czasem po prostu zakulisowymi treściami.", "– To Gael wpadł na pomysł, żeby tak nazwać nasz profil. Całkiem sprytna nazwa – uśmiecha się Switolina. – Chcieliśmy trochę przejąć kontrolę nad tym, co o nas wiadomo i co się mówi; zabrać w tym temacie głos – tłumaczy kulisy powstania instagramowego konta francuski tenisista. Do tego ruchu popchnął ich niełatwy dla Ukrainki pomeczowy wywiad.", "Nerwowy śmiech w Melbourne", "17 stycznia 2019 roku – z tego dnia Elina z całą pewnością bardziej niż łatwe zwycięstwo 6:4; 6:1 w II rundzie Australian Open nad Viktorią Kuzmową zapamięta to, co wydarzyło się po wygraniu ostatniej piłki.", "– Zauważyliśmy w twoim boksie znajomą twarz Gaela Monfilsa – stwierdził reporter, po czym nastąpiła długa chwila nerwowego chichotu Ukrainki. – Taaaaaak. Wszyscy go widzieli, faktycznie mnie wspiera. Mam nadzieję, że będziemy go jeszcze wiele razy oglądać w przyszłości, nie tylko w moim boksie, ale też na korcie – odpowiedziała enigmatycznie zawodniczka, która w trakcie tego turnieju doszła do ćwierćfinałułu. Pozasportowe zawirowania nie przeszkodziły jej w dobrej grze.", "Trudno się dziwić, że pytanie onieśmieliło tak odważną na korcie zawodniczkę. W końcu jej związek z Monfilsem był jeszcze zupełnie świeżą sprawą. Na pierwszą randkę para poszła trzy miesiące wcześniej, gdzieżby indziej niż w mieście miłości, Paryżu.", "– Napisałem SMS-a, że wychodzę z przyjaciółmi na miasto i zapytałem, czy Elina chce wyskoczyć na drinka. Od razu powiedziała, że tak, oczywiście – śmieje się Francuz. Jego obecna żona zupełnie inaczej to pamięta. – Dopiero przyleciałam z Singapuru i miałam taki jetlag, że bałam się, że jeśli wyjdę na miasto, to zasnę na stojąco! Dlatego długo się wzbraniałam – opowiada Switolina.", "Ostatecznie jednak dotarła do restauracji, poznała, jak sama mówi, „prawdziwego Gaela”, a tenisowy duet miał po raz pierwszy okazję porozmawiać o czymś innym niż forhendy, backhandy i smecze. Zaiskrzyło. Od tej pory spotykali się coraz częściej, a ciągłe życie w tourze przestało być ciągłą rozłąką z najbliższymi, stając się okazją do spędzania czasu i poznawania świata ramię w ramię z ukochaną osobą.", "Równowaga: Monfils&Switolina!", "W tenisie, kiedy w gemie idzie się łeb w łeb, każdy chce uzyskać przewagę. W życiu osobistym tym, czego oboje poszukiwali, była jednak równowaga. Równowaga pomiędzy pracą, sportem, a życiem osobistym. – Podróżujemy przez blisko 50 tygodni w roku, więc zanim zaczęłam się spotykać z Gaelem, było o to niezwykle ciężko. To trudne szczególnie dla dziewczyn, bo potrzebujemy więcej miłości, chcemy mieć swojego ukochanego zawsze koło siebie. Dlatego mam wielkie szczęście, że trafiliśmy na siebie – przyznaje ukraińska zawodniczka, która będąc w związku z Monfilsem nauczyła się nie tylko tego, jak stworzyć udaną parę, ale też… jak cicho wymykać się rano z pokoju. – Gael lubi pospać tak ze 12 godzin na dobę i wstaje późno, ja z kolei przeważnie zaczynam treningi koło 7 rano. Musiałam nauczyć się, jak poruszać się naprawdę bezgłośnie – śmieje się Switolina.", "Te trudności okazały się jednak na tyle łatwe do pokonania, że para po niewiele ponad roku od oficjalnego ogłoszenia związku, mogła się pochwalić zaręczynami. Szwajcarskie Alpy, piękny diament na dłoni i szerokie uśmiechy – zakochani zrobili to w efektownym stylu, a zaledwie kilka miesięcy później, latem tego roku, wzięli ślub.", "O skoczkach narciarskich kiedyś mówiło się, że po ślubie skaczą 10 metrów krócej. Ta ludowa mądrość nie potwierdza się jednak ani na skoczniach, ani tym bardziej na tenisowych kortach. Switolina sama przyznaje, że związek z Monfilsem pozwolił jej ustabilizować formę i stać się lepszą zawodniczką, co potwierdza chociażby świetny występ w ubiegłorocznym US Open. Co ciekawe, w lutym, dwa miesiące przed zaręczynami, para wystosowała oświadczenie, że „robi sobie przerwę”. Na szczęście znów szybko ten zgrany debel doprowadził do równowagi.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek kontra Kerber. Pojedynek wielkoszlemowych mistrzyń w Indian Wells", "date": "\n\t\t\t\t\t\t\t\t\t\t14 marca, 2022\t\t\t\t\t", "text": ["Ten mecz elektryzuje wielu polskich kibiców. W pojedynku o awans do ćwierćfinału prestiżowego turnieju BNP Paribas Open 2022 rangi WTA 1000 w Indian Wells, najlepsza obecnie polska tenisistka Iga Świątek zmierzy się we wtorek (ok. godz. 20.30 polskiego czasu) z Niemką polskiego pochodzenia Angelique Kerber. Takiego „polskiego” meczu na światowych kortach nie było od kilku lat, konkretnie od czasu, gdy Kerber spotykała się w imprezach WTA Tour z Agnieszką Radwańską.", "Mieszka, trenuje i płaci ", "w Polsce", "To będzie „polski” mecz, bowiem Angelique Kerber to tenisistka o polskich „korzeniach”, rodzinnie bardzo silnie związana w Wielkopolską, konkretnie z podpoznańskim Puszczykowem. Kerber bardzo dobrze mówi po polsku, jest zameldowana w Puszczykowie. Tam często mieszka i trenuje, podatki płaci w Polsce, a w Puszczykowie ma Centrum Tenisowe „Angie” wybudowane i nazwane tak od jej imienia na cześć wnuczki przez dziadka Janusza.", "W Indian Wells dojdzie w tym meczu do konfrontacji mistrzyń wielkoszlemowych, gdyż Iga Świątek to triumfatorka French Open 2020, natomiast Angelique Kerber to zwyciężczyni trzech turniejów wielkoszlemowych: Australian Open 2016 US Open 2016 oraz Wimbledonu 2018. Angie Kerber (dla rodziny i znajomych w Puszczykowie Ania) to także srebrna medalistka Igrzysk Olimpijskich z Rio de Janeiro 2016, tenisistka, która przez 34 tygodnie była, w nie tak znowu odległej w przeszłości, liderką rankingu WTA. W sumie ma w dorobku 13. tytułów w imprezach głównego cyklu WTA Tour (ostatni jak dotąd zdobyła w czerwcu 2021 roku na trawiastych kortach w Bad Homburgu), w tym wspomniane trzy wielkoszlemowe. Ma na koncie 42 zwycięstwa z zawodniczkami TOP 10 rankingu WTA. W turnieju BNP Paribas Open w Indian Wells, największy sukces odniosła w roku 2019, dopiero w finale przegrywając z doskonale wówczas usposobioną Kanadyjką Biancą Andreescu.", "W trwającym obecnie turnieju w Indian Wells Iga Świątek (4. WTA) rozstawiona została z numerem trzecim, zaś Angelique Kerber (16. WTA) jest turniejową „15”, obie tenisistki w I rundzie miały więc wolny los. W II rundzie Świątek wyeliminowała Ukrainkę Anhelinę Kalininę, a w III rundzie Dunkę Clarę Tauson, w obu przypadkach odwracając losy spotkań po przegranym pierwszym secie (czytaj także ", "). Kerber w II rundzie po trzysetowym pojedynku uporała się z Chinką Qinwen Zheng, natomiast w rundzie III nie dała szans Darii Kasatkinie.", "Jeszcze ze sobą nie grały", "Świątek i Kerber, choć nawet teraz w Indian Wells razem trenowały, jeszcze nigdy nie grały ze sobą oficjalnego meczu. Faworytką  wtorkowego spotkania, z racji wyższej lokaty w rankingu wydaje się być Iga Świątek, z kolei doświadczenie przemawia za Angelique Kerber. Na pewno spodziewać się można interesującego tenisowego widowiska i wielu emocji.", "Będzie rekordowy ranking Igi Świątek?", "Dodajmy jeszcze, że na dzisiaj Iga Świątek w aktualizowanym na bieżąco rankingu WTA „live” plasuje się na trzeciej pozycji i jeśli nic się nie zmieni, w notowaniu rankingu, który zostanie ogłoszony w poniedziałek 21 marca 2022 roku, po turnieju BNP Paribas Open 2022 w Indian Wells,  po raz pierwszy w karierze znajdzie się w czołowej trójce światowego rankingu tenisistek. Polka może nawet zostać wiceliderką ustępując tylko Australijce Ashleigh Barty, jeżeli w Indian Wells dotrze co najmniej do półfinału, a więc wygra jeszcze co najmniej dwa mecze. Wówczas Świątek wyprzedziłaby nie tylko Arynę Sabalenkę, ale także Czeszkę Barborę Krejcikovą i wyrównałaby osiągnięcie Agnieszki Radwańskiej, która najwyżej w karierze w rankingu WTA była klasyfikowana właśnie na drugiej pozycji. Zarazem pamiętać należy, że najlepsza obecnie polska tenisistka może także nie znaleźć się w czołowej trójce notowania rankingu z 21 marca, a stanie się tak, jeśli nie zdoła wyprzedzić Barbory Krejcikovej, a w turnieju w Indian Wells triumfuje któraś z trzech tenisistek: Anett Kontaveit, Maria Sakkari lub Paula Badosa Gibert.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells: Daniił Miedwiediew odpadł, a Rafael Nadal wciąż niepokonany", "date": "\n\t\t\t\t\t\t\t\t\t\t14 marca, 2022\t\t\t\t\t", "text": ["Daniił Miedwiediew nie zaliczy do udanych pierwszej imprezy, w której wystąpił jako lider rankingu ATP tenisistów. W poniedziałek wieczorem polskiego czasu Miedwiediew już na 1/16 finału zakończył udział w bardzo prestiżowym turnieju BNP Paribas Open 2022 w Indian Wells, przegrywając w trzech setach z Francuzem Gaelem Monfilsem 6:4, 3:6, 1:6. W przeciwieństwie do Miedwiediewa w IV rundzie zameldował się Hiszpan Rafael Nadal. W 1/16 finału tenisista z Majorki wygrał w dwóch setach 7:5, 6:3 z Brytyjczykiem Danielem Evansem i wciąż pozostaje niepokonany w 2022 roku.", "Kłopoty lidera rankingu, który pierwszego seta zgodnie z planem rozstrzygnął na swoją korzyść, wygrywając 6:4, rozpoczęły się z początkiem drugiej partii. Miedwiediew przegrywał 1:3 i wprawdzie szybko odrobił straty, doprowadzając do remisu 3:3, ale od tego momentu dopadł go ogromny, niewytłumaczalny kryzys, którego już do końca meczu nie zdołał opanować. Tenisista z Moskwy, od siedmiu lat nie mieszkający jednak w Rosji, przegrał następnie siedem gemów z rzędu! Gael Monfils nie tylko wygrał pierwszego seta 6:3, ale w secie drugim objął prowadzenie 4:0 z przewagą podwójnego przełamania i takiej przewagi po prostu nie mógł roztrwonić. Miedwiediew zdobył wprawdzie gema piątego, lecz na więcej Francuz już nie pozwolił, wygrywając mecz 4:6, 6:3, 6:1.", "Tennis : ", " a renversé le numéro un mondial Daniil Medvedev (4-6, 6-3, 6-1), lundi, au troisième tour du Masters 1000 d'Indian Wells ??", " ", " ", "Przeciwnikiem Gaela Monfilsa w 1/8 finału będzie Hiszpan Carlos Alcaraz, który w poniedziałek gładko zwyciężył nieco wyżej notowanego w rankingu ATP swojego rodaka Roberto Bautistę Aguta 6:2, 6:0.", "Rafael Nadal wciąż niepokonany w 2022 roku", "W przeciwieństwie do Miedwiediewa w IV rundzie turnieju ATP Masters 1000 w Ibdian Wells zameldował się w poniedziałkowy wieczór Hiszpan Rafael Nadal, inny z głównych pretendentów do wygrania imprezy, uważanej przez wielu za najważniejszą w tenisowyn kalendarzu zaraz po turniejach wielkoszlemowych. W 1/16 finału tenisista z Majorki wygrał w dwóch setach 7:5, 6:3 z Brytyjczykiem Danielem Evansem i wciąż pozostaje niepokonany w 2022 roku.", "Poniedziałkowa wygrana wcale nie przyszła Nadalowi łatwo. W pierwszym secie Hiszpan przegrywał ze stratą przełamania 1:3 oraz 2:4, ale odrobił straty, a w gemie 12. zanotował kolejne przełamanie, zwyciężając w partii otwarcia 7:5. W secie drugim poszło już łatwiej. Rafael Nadal odebrał serwis rywalowi w gemie 2 i przewagi już nie roztrwonił, odnosząc zasłużone zwycięstwo w dwóch setach.", "Zwycięska seria Nadala w 2022 roku to już 17 spotkań i trzy wygrane turnieje (Melbourne, wielkoszlemowy Australian Open 2022, Acapulco).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rumunki w Radomiu w najsilniejszym składzie? Kapitan Horia Tecau dogadał się z Simoną Halep", "date": "\n\t\t\t\t\t\t\t\t\t\t15 marca, 2022\t\t\t\t\t", "text": ["Miesiąc pozostał do meczu tenisowego Polska – Rumunia, kt", "ó", "rego stawką będzie awans do turnieju finałowego Billie Jean King Cup, najważniejszych rozgrywek drużynowych w kobiecym tenisie. Polski Związek Tenisowy już wcześniej potwierdził, że reprezentacja Polski wystąpi w Radomiu w najsilniejszym składzie, na czele z Igą Świątek. Teraz okazuje się, że r", "ó", "wnież reprezentacja Rumunii przyjedzie do Radomia najprawdopodobniej w najmocniejszym składzie, z gwiazdą światowych kort", "ó", "w Simoną Halep, pod wodzą nowego kapitana Horii Tecau. Na korcie w Radomskim Centrum Sportu zapowiada się wielkie tenisowe widowisko i ogromne emocje.", "Nowy trener Rumunek, nowe rozdanie", "Rumuni zapowiadają, że w Radomiu pojawi się ich najmocniejsza reprezentacja. Rumuńska federacja już pod koniec ubiegłego roku przydzieliła do roli kapitana Daniela Dobre. Był on wówczas trenerem, najlepszej rumuńskiej tenisistki Simony Halep, co miało zagwarantować, że była liderka rankingu WTA, mistrzyni wielkoszlemowa nie odmówi występów w drużynie narodowej. Kiedy w lutym okazało się, że dwukrotna mistrzyni wielkoszlemowa zwolniła Daniela Dobre z funkcji swojego szkoleniowca, Związek natychmiast rozpoczął poszukiwania osoby, która byłaby w stanie zapewnić odpowiednią atmosferę w drużynie narodowej.", "Miejsce Daniela Dobre zajął Horia Tecau. Wybór ten okazał się strzałem w dziesiątkę, ponieważ utytułowany deblista, który niedawno zakończył karierę, jest dobrym przyjacielem Halep. Oboje pochodzą z Konstancy i często uczestniczą w różnych imprezach.", "Jak wyznał Tecau w rozmowie z Radio Romania Actualitati, Halep zgodziła się powrócić do kadry. Ostatni raz brała udział w rozgrywkach Pucharu Billie Jean King w 2019 roku, gdy po dramatycznym spotkaniu Rumunki przegrały w półfinale z Francuzkami (późniejszymi mistrzyniami). Była liderka rankingu WTA wygrała wówczas oba single, ale w rozstrzygającym deblu doznała razem z Monicą Niculescu porażki.", "Obecnie wiadomo już, że kapitanem reprezentacji Rumunii został Horia Tecau, były świetny deblista, który niedawno zakończył sportową karierę.", "Tecau leci do Miami", "– To będzie trudny mecz w Polsce. Świątek ma wspaniały rok, zagra u siebie. Ma duże doświadczenie w rozgrywkach drużynowych. Teraz skupiamy się na jak najlepszym przygotowaniu, aby jechać do Polski z wiarą. Chcemy zwycięstwa, ale wcześniej musimy się bardzo dobrze przygotować – mówi Horia Tecau.", "Nowy kapitan reprezentacji Rumunii zapowiedział, że w przyszłym tygodniu poleci do Miami, aby osobiście porozmawiać z tenisistkami. Chce nakłonić do powrotu do drużyny narodowej mającą dobry sezon Soranę-Mihaelę Cirsteę, która po raz ostatni grała w zespole narodowym w 2018 roku, a w roku 2022 zdążyła już „postraszyć” Igę Świątek podczas ich meczu w Australian Open 2022.", "Oficjalne składy drużyn Polski o Rumunii na spotkanie w Radomiu (15-16 kwietnia), muszą zostać podane najpóźniej 10 dni przed meczem, a więc do 5 kwietnia.", "Przypomnijmy tylko, że nowy kapitan reprezentacji Rumunii Horia Tecau  to jeden z najbardziej utytułowanych tenisistów w historii Rumunii. Wygrał 39 turniejów zawodowych, w tym trzy wielkoszlemowe: Wimbledon i US Open w deblu oraz Australian Open w mikście. Poza tym 26-krotnie doszedł do finałów. W 2015 roku w parze z Holendrem Jeanem-Julienem Rojerem wygrał ATP Finals zostając wówczas wiceliderem światowego rankingu deblistów, a w roku 2016 w parze  z Florinem Mergeą zdobył srebrny medal olimpijski w grze podwójnej podczas I.O. w Rio de Janeiro. Przez 19 lat występował w reprezentacji Rumunii w Pucharze Davisa.", "W ekskluzywnym wywiadzie (całość czytaj na: ", ") dla „Tenis Magazynu” opowiadał o swoim dorastaniu i karierze Tomaszowi Lorkowi z Polsat Sport:", "„Tecau to wielki fan koszykówki. Gdy się z nim rozmawia, odnosi się wrażenie, że Horia nie posiada systemu nerwowego. To człowiek o bardzo spokojnym usposobieniu.  Wygląda na kogoś, kto często zasypia pod niebem rumuńskich Karpat. Ma niezwykle łagodne spojrzenie jak na syna Romeo przystało… – Urodziłem się w Brasov, ale dorastałem w Konstancy – mówił w wywiadzie dla TM. – (…) Moi rodzice zabierali mnie w góry, odkąd byłem brzdącem. W głównej mierze dzięki mamie i tacie, zakochałem się bez opamiętania w górach. Kiedy dojrzewałem, gdy tylko miałem skrawek wolnej chwili, wyruszałem na wędrówki w przeróżne masywy górskie.”", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk i Daniel Michalski w finałach challengerów", "date": "\n\t\t\t\t\t\t\t\t\t\t26 marca, 2022\t\t\t\t\t", "text": ["Podczas gdy tenisowa światowa czoł", "ó", "wka rywalizuje w Miami, innym tenisistkom i tenisistom pozostaje rywalizacja w imprezach niższej rangi. Kacper Żuk (212. ATP) i Daniel Michalski (337. ATP) uczestniczą w tym tygodniu w challengerach. Obaj z dobrym skutkiem, gdyż dotarli do finału: Kacper Żuk w szwajcarskim Biel, natomiast Daniel Michalski w chorwackim Zadarze.", "Wyżej notowany rywal pokonany przez Żuka", "Kacper Żuk w sobotnim półfinale nie miał łatwego zadania, jego rywalem był bowiem wyżej notowany, rozstawiony z numerem trzecim Szwajcar Dominic Stephan Stricker (157. ATP). Polak pewnie pokonał reprezentanta gospodarzy 6:3, 6:4.", "W secie I Żukowi do zwycięstwa wystarczyło jedno przełamanie, które polski tenisista zaliczył w gemie drugim. Później przełamań już nie było i Polak zwyciężył 6:3. Łatwo nie było, ale przeciwnik nie wykorzystał swoich szans. W gemie siódmym Żuk obronił trzy, natomiast w zamykającym seta gemie dziewiątym dwa break-pointy.", "W drugiej partii Polak uzyskał przełamanie już w gemie otwarcia i chociaż w gemie ósmym przeciwnik odrobił stratę, dwa następne gemy padły łupem Kacpra Żuka, który wygrał partię 6:4 i cały trwający 74 minuty mecz 6:3, 6:4", "Kacper Żuk „idzie jak burza”", "Kacper Żuk w imprezie w Biel (druga edycja FlowBank Challenger Biel/Bienne, korty twarde w hali, 45,73 tys. euro w puli nagród), nie stracił jeszcze seta. Wcześniej w 1/16 finału Kacper Żuk wygrał 6:3, 6:2 z Japończykiem Go Soedą (251. ATP), w 1/8 finału pokonał 6:4. 6:4 Pavla Kotova z Rosji (177. ATP), któremu na nic się nie zdała obrona sześciu piłek meczowych, a w ćwierćfinale jego wyższość musiał uznać Francuz Antoine. Escoffier (248. ATP), którego nasz reprezentant zwyciężył 7:6 (2), 6:2, rewanżując się rywalowi za niedawną porażkę w Pau, gdzie Francuz wygrał w trzech setach 3:6, 6:3, 6:4.", "W niedzielnym finale przeciwnikiem Kacpra Żuka będzie klasyfikowany o 11 miejsc wyżej w rankingu tenisistów Austriak Jurij Rodionov (201. ATP).", "Daniel Michalski w Zadarze", "Daniel Michalski (337 ATP) uczestniczy z kolei w drugiej edycji Falkensteiner Punta Skala – Zadar Open (korty ziemne, 45,73 tys. euro w puli nagród). Polak w challengerze ATP 80 w Chorwacji, najpoerw musiał przejść dwustopniowe kwalifikacje, w których wygrał z leworęcznym 17-letnim Chorwatem Josipem Simundzą (1054 ITF do lat 18) 6:2, 6:1 oraz Francuzem Matthieu Perchicotem (436 ATP) 7:5, 3:6, 6:2.", "Już w  turnieju głównym Daniel Michalski na początek pokonał 17-letniego Chorwata Mili Poljicaka (1477 ATP, 5 ITF do lat 18) 6:2, 4:6, 7:5, a następnie Bośniaka Nermana Faticia (260 ATP) 7:5, 6:1. W ćwierćfinale Polak wyeliminował Czecha Dalibora Svrcinę (271 ATP) wygrywając 6:3, 6:1. Michalski źle rozpoczął ten mecz, bowiem w secie otwarcia przegrywał 0:3, ale od tego momentu bezwzględnie dominował na korcie, do końca spotkania „oddając” rywalowi tylko jednego gema. Czech, który w ostatnich tygodniach dotarł do finału turniejów ITF M25 w Faro i Rovinj, był bezradny.", "Trudny p", "ó", "łfinał Polaka", "W sobotnim półfinale Daniel Michalski zmierzył się z Hiszpanem Carlosem Sanchezem Joverem (515. ATP), a stawką był nie tylko awans do finału, ale także miejsce w głównej drabince challengera w Oreiras (SE). Polak po trudnej, trwającej dwie godziny i 21 minut batalii, ostatecznie odwrócił losy meczu wygrywając 3:6, 6:2, 6:2.", "Dużo wyżej notowany w rankingu ATP Polak (prawie 200 miejsc różnicy) rozpoczął wprawdzie spotkanie od przełamania serwisu rywala,  ale później dwukrotnie stracił podanie, przegrywał już 1:4 i choć mógł odwrócić losy seta (przy prowadzeniu Hiszpana 4:3 znowu nie utrzymał serwisu) przegrał ostatecznie partię otwarcia 3:6.", "Daniei Michalski nie zdołał odwrócić losów I seta, ale co najważniejsze, odwrócił losy meczu. W secie II kluczowe było przełamanie, które polski tenisista zdobył na 3:1, gdyż Hiszpan straty nie zdołał odrobić. Seta 6:2 wygrał Polak, na koniec partii raz jeszcze odbierając serwis rywalowi, więc do rozstrzygnięcia spotkania niezbędny był set III.", "W decydującej partii polski tenisista uzyskał przełamanie w gemie czwartym, objął prowadzenie 3:1 i przewagi już nie roztrwonił., w meczu odnosząc zwycięstwo 3:6, 6:2, 6:2. W gemie ósmym Michalski jeszcze raz odebrał serwis rywalowi wykorzystując trzecią piłkę meczową.", "Finałowym przeciwnikiem Daniela Michalskiego będzie w niedzielę Włoch Flavio Cobolli (165. ATP).", "Jest już pewne, że w notowaniu rankingu ATP z 4 kwietnia, Daniel Michalski zanotuje kolejny awans.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Vondrousova za mocna dla Fręch", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Marketa Vondrousova, aktualna wicemistrzyni olimpijska w grze pojedynczej, finalistka French Open 2019, była zdecydowaną faworytką meczu i na korcie przewidywania potwierdziły się. Rywalka udzieliła Polce lekcji tenisa.", "W pierwszym secie Fręch ugrała raptem jednego, honorowego gema. Łodzianka była całkowicie zagubiona, nie znalazła sposobu na przeciwniczkę, która grała solidnie, nie popełniała wielu błędów, potrafiła umiejętnie zmieniać rytm gry i kierunki uderzeń.", "Czeszka pierwsze przełamanie uzyskała już w gemie otwarcia, po trzech gemach z przewagą podwójnego przełamania prowadziła już 3:0.", "Druga partia była trochę bardziej wyrównana, Polka dłużej utrzymywała piłkę w korcie, grała agresywniej, ale przewaga tenisistki czeskiej ani przez moment nie podlegała dyskusji. Wprawdzie Polka po przełamaniu objęła prowadzenie 1:0 i przy własnym podaniu prowadziła 40:0, ale na 2:0 nie podwyższyła. Kluczowy w tej partii okazał się gem szósty, w którym Polka oddała podanie na 2:4 i tych strat nie była już w stanie odrobić.", "Tak naprawdę zwycięstwo Markety Vondrousovej ani przez moment nie  było zagrożone. Czeszka bardzo dobrze „weszła” w mecz, w pierwszym secie prowadziła już 5:0, kiedy straciła podanie, w zasadzie jednak do końca specjalnie nie „obniżyła lotów”, nie dając Polce szans.", "Łodzianka miała ogromne problemy z serwisem, zdołała wygrać tylko dwa gemy przy własnym podaniu.", "Magdalena Fręch powtórzyła tym samym swoje osiągnięcie z poprzedniej edycji BNP Paribas Open. W październiku 2021 roku również dotarła do II rundy. Polka nie straci więc punktów rankingowych. Z takiego obrotu sytuacji Polka i tak może być zadowolona, warto bowiem pamiętać, że przegrała w finale kwalifikacji i w turnieju głównym znalazła się jako „lucky loser”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz i Łukasz Kubot za burtą turnieju w Indian Wells", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Rozstawieni z numerem szóstym Puetz i Venus byli w tym meczu wyraźnie lepsi. Polacy w każdym z setów zdołali ugrać tylko po dwa gemy. Nawet, jeśli gemy były wyrównane, najważniejsze akcje przeważnie wygrywali rywale. Tak było również w ostatnim, jak się okazało, gemie spotkania. Polacy przy serwisie przeciwników od stanu 0:40 obronili trzy meczbole, ale akcja, która rozstrzygała o wyniku gema, będąca zarazem czwartym meczbolem dla pary niemiecko-nowozelandzkiej oraz break-pointem dla Polaków, padła łupem Tima Puetza i Michaela Venusa.", "Rywale bezlitośnie wykorzystywali kłopoty z serwisem, które miał Kubot, po dwa razy w każdej z partii wygrywając gemy właśnie przy podaniu tenisisty z Lubina.", "Dość jednostronny mecz trwał zaledwie 61 minut.", "Przypomnijmy, że Łukasz Kubat, między innymi triumfator dwóch turniejów wielkoszlemowych w grze podwójnej mężczyzn, poprzednio wystąpił na korcie w sierpniu, podczas wielkoszlemowego US Open 2021, w którym jego partnerem był Brazylijczyk Marcelo Melo. Później już nie grał.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jan Zieliński z tytułem ATP Challenger Tour we Włoszech", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Jan Zieliński (LOTOS PZT Team) triumfował w challengerze ATP w Roseto degli Abruzzi (pula nagród 44 730 euro). Zawodnik Centralnego Klubu Tenisowego Grodzisk Mazowiecki wystąpił we Włoszech w parze z Hugo Nysem z Monako i byli najwyżej rozstawieni w drabince.", "W finale decydował super tie-break", "Zieliński i Nys w drodze do finału nie stracili seta, wygrywając kolejno: z Włochami Francesco Maestrellim i Gabriele Piraino 6:2, 7:5; Słowakiem Andrejem Martinem i Austriakiem Tristanem-Samuelem Weissbornem 7:5, 6:4, a także ze Słowakiem Jozefem Kovalikiem i Czechem Lukasem Rosolem 7:6 (10-8), 7:5.", "W finale pokonali w sobotę rozstawionych z “dwójką” Czecha Roman Jebavy’ego i Austriaka Philippa Oswalda 7:6 (7-2), 4:6, 10-3.", "Również Karol Drzewiecki wystąpił w tej imprezie, w parze z Jeevanem Nedunchezhiyanem z Indii, ale odpadł w pierwszej rundzie.", "Jan Zieliński (", ") w programie „Cały ten tenis” zapowiedział, że w najbliższym czasie spróbuje swoich sił w parze z Hugo Nysem.", "Janek i Hugo wygrali dziś swoje premierowe spotkanie, a wideo z piłką meczową z pewnością trafi do galerii w telefonie Nysa. ", "Falkowska wraca z Australii", "Finałem gry podwójnej w turnieju ITF W25 w Bendigo (pula nagród 25 tys. dol.) zakończyła blisko miesięczne starty w Australii Weronika Falkowska (LOTOS PZT Team). Tenisistka KS Górnik Bytom osiągnęła tę fazę z Australijką Alexandrą Bozovic. Walkę o tytuł przegrały z reprezentantkami Indii Rutują Bhosale i Ankitą Rainą (nr 2.) 6:4, 3:6, 4-10.", "Wcześniej okazały się lepsze od Australijek Eleny Micic i Leanny Serny 6:1, 6:4; ich rodaczek Destanee Aiavy i Alicji Smith 6:3, 3:6, 10-5; a w półfinale od Holenderki Merel Hoedt i Australijki Alexandry Osborne 6:3, 3:6, 10-8. W singlu Polka odpadła w pierwszej rundzie.", "Polacy walczą w Kalifornii", "W najbliższych dniach będziemy mocno kibicować Polakom występującym w turniejach WTA 1000 i ATP Masters 1000 w Indian Wells. Już w sobotę około godziny 20. o awans do trzeciej rundy będzie walczyć Magdalena Fręch (LOTOS PZT Team), która do głównej drabinki weszła jako “lucky loser”. Rywalką zawodniczki KS Górnik Bytom będzie Czeszka Marketa Vondrousova, 33. na świecie. Natomiast w niedzielę, już w trzeciej rundzie, rozstawiona z numerem trzecim Iga Świątek spotka się z Dunką Clarą Tauson.", "Magda Linette, po odpadnięciu w pierwszej rundzie singla, jeszcze walczy w deblu z Tajwanką Hao-Ching Chan. W drugiej rundzie zagrają z Chinkamii Yifan Xu i Zhaoxuan Yang.", "W męskiej imprezie w Indian Wells mamy trzech reprezentantów Polski. W nocy do drugiej rundy awansował Kamil Majchrzak (LOTOS PZT Team), pokonując Słoweńca Aljaza Bedene 6:1, 7:5. Kolejnym rywalem zawodnika Centralnego Klubu Tenisowego Grodzisk Mazowiecki będzie 20. na świecie Amerykanin Taylor Fritz.", "Natomiast Hubert Hurkacz, jako rozstawiony z numerem 11., miał na otwarcie “wolny los” i teraz spotka się z Niemcem Oscarem Otte, Wrocławianin zagra też w deblu w parze z Łukaszem Kubotem (CKT Grodzisk Maz.).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Iga Świątek nie zachwyciła, ale najważniejszy jest awans", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Iga Świątek, rozstawiona w imprezie z numerem „trzecim”, jest w III rundzie (1/16 finału) prestiżowego turnieju BNP Paribas Open 2022 w Indian Wells rangi WTA 1000. W piątkowy wieczór, w spotkaniu II rundy, Iga Świątek (4. WTA), mimo przeciętnego występu,  wygrała z Ukrainką Anheliną Kalininą (50. WTA) 5:7, 6:0, 6:1. W meczu o awans do 1/8 finału tenisistka z Raszyna zmierzy się z Dunką Clarą Tauson (40.WTA, nr 29. turnieju), która w I rundzie pokonała 6:4, 6:4 Brazylijkę Beatriz Haddad Maię (61. WTA). Ten mecz w niedzielę. Natomiast w sobotę o awans III rundy (1/16 finału) grać będzie Magdalena Fręch (88. WTA), która zmierzy się z Czeszką Marketą Vondrousovą (33. WTA).", "Polka solidarna z Ukrainą", "„Jestem przeciwko tej wojnie i cierpieniu niewinnych ludzi. Chcąc pokazać choćby symbolicznie solidarność z Ukrainą, będę grać swoje mecze w Indian Wells z symboliczną wstążką w kolorach ukraińskiej flagi” – zapowiedziała Iga Świątek i rzeczywiście, w geście solidarności z walczącą z rosyjską agresją Ukrainą, wystąpiła w meczu ze wstążką w żółto-niebieskich barwach Ukrainy. Na korcie solidarności z rywalką z Ukrainy już jednak nie było. Iga Świątek, mimo słabego, w efekcie przegranego pierwszego seta, odwróciła losy meczu. Polka wygrała ostatecznie 5:7, 6:0, 6:1, meldując się w 1/16 finału turnieju.", "Zbyt dużo błęd", "ó", "w Polki", "Od początku spotkanie mogło się podobać, i obu stron mieliśmy sporo efektownych akcji. Polka już w czwartym gemie uzyskała przełamanie wykorzystując pierwszego w meczu break-pointa, później po kolejnym przełamaniu prowadziła jeszcze 4:2, ale. ale przewagi nie utrzymałam gdyż Ukrainka za każdym razem na stratę serwisu udowodniała re-breakiem, a po gemie ósmym doprowadziła w secie do remisu 4:4. Co ciekawe od wyniku 2:1 dla Igi Świątek, mieliśmy serię czterech gemów przegranych przez tenisistki serwujące, choć wcześniej obie potrafiły wygrać swojego gema serwisowego do zera. Generalnie zarówno Iga Świątek jak i Anhelina Kalinina miały problemy z utrzymaniem serwisu. Miała czego żałować zwłaszcza Ukrainka, bo to ona uzyskała przełamanie na 5:4, po czym serwowała by zamknąć pierwszą partię, ale „oddała” 10. gema na sucho. Ostatecznie to jednak Kalinina zapisała pierwszą partię na zwoje konto wygrywając 7:5, gdyż najpierw raz jeszcze odebrała serwis Polce, a następnie w 12 gemie zwycięsko zakończyła seta, po wcześniejszej obronie break-pointa. Podopieczna trenera Tomasza Wiktorowskiego sama sobie była winna, gdyż popełniła w tym secie stanowczo zbyt wiele błędów.", "Trudny gem otwarcia i następnie demolka", "Przed rozpoczęciem drugiego seta, którego Iga Świątek musiała wygrać żeby nie pożegnać się z turniejem. Polka udała się do szatni, żeby skorzystać z przerwy toaletowej i ochłonąć po niepowodzenie. efektów, przynajmniej początkowo jednak widać nie było. Polka na otwarcie drugiej partii szczęśliwie uniknęła kolejnej w meczu straty serwisu, przechylając gema na swoją korzyść po obronie dwóch break-pointów. To, jak się wydaje, był moment zwrotny seta. To czego nie dokonała Ukrainka, za moment stało się udziałem Polki, która następnie, choć z problemami utrzymała serwis obejmując prowadzenie 3:0 i  prowadzenia już nie roztrwoniła. Rywalka w tym secie, choć próbowała walczyć, niczego już nie zdziałała. Kalinina jeszcze dwa razy straciła własne podanie, w efekcie przegrywając seta 0:6, do rozstrzygnięcia spotkania potrzebny był zatem set set trzeci.", "Podkreślić trzeba, że Iga Świątek zaczęła grać znacznie lepiej, „weszła” na wyższy poziom i to zrobiło różnicę na jej korzyść.", "Zagrożenia już nie było", "Decydujący set, choć poszczególne gemy, zwłaszcza na początku partii były nawet zacięte i wyrównane, przebiegał już pod dyktando tenisistki z Raszyna. Iga Świątek w gemie 2. zdobyła przełamanie, “odskoczyła” na 3:0 i do końca kontrolowała wydarzenia na korcie. Po jeszcze jednym przełamaniu Polka prowadziła 4:0 i choć przytrafił się następnie moment przestoju i strata serwisu, wygrana 6:1 nie podlegała dyskusji. Całe spotkanie 5:7, 6:0, 6:1 dla Igi Świątek!", "W pierwszym występie podczas BNP Paribas Open 2022 Iga Świątek nie zachwyciła, ale mimo kłopotów wygrała i to jest najważniejsze. Nie sztuka wygrać, gdy wszystko wychodzi Czasem trzeba potrafić wygrać mimo słabszej dyspozycji. Tak właśnie uczyniła w piątkowy późny wieczór w Polsce, najlepsza obecnie polska tenisistka.", "Inne wyniki", "kobiety", "II runda", "Anna Kalinskaya – Alize Cornet 6:4, 0:6, 6:2.", "Sorana Cirstea (Rumunia) – Ajla  Tomljanović (Australia) 6:4, 7:5.", "Simona Halep (Rumunia) – Elena Alexandrova 6:2, 4:6, 6:2.", "Cori Gauff (USA) – Claire Liu (USA) 6:1, 7:6 (4).", "Emma Raducanu (Wielka Brytania) – Caroline Garcia (Francja) 6:1, 3:6, 6:1.", "Petra Martić (Chorwacja) – Tamara Zidansek (Słowenia) 7:5, 7:6 (6).", "Liudmila Samsonova – Ann Li (USA) 4:6, 6:4, 6:3.", "Danka Kovinić (Czarnogóra) – Karolina Pliskova (Czechy) 2:6. 7:5, 6:4.", "Iga Świątek – Anhelina Kaliniina (Ukraina) 5:7, 6:0, 6:1.", "Clara Tauson (Dania) – Beatriz Haddad Maia (Brazylia) 6:4, 6:4", "Daria Kasatkina – Katie Volynets (USA) 6:4, 4:6. 7:5.", "Angelique Kerber (Niemcy) – Qinwen Zheng (Chiny) 6:2, 5:7, 6:4", "Harriet Dart (Wielka Brytania) – Elina Svitolina (Ukraina) 2:6, 6:3, 6:3", "Kaia Kanepi (Estonia) – Belinda Bencić (Szwajcaria) 6:4, 6:2", "Madisdon Keys (USA) – Misaki Doi (Japonia) 6:4, 3:6, 6:1 ", "Alison Riske (USA) – Garbine Muguruza (Hiszpania) 0:6, 6:3, 6:1", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Magda Linette zakończyła występy w Kalifornii. Nadal i Miedwiediew wciąż w grze. Porażka Sabalenki", "date": "\n\t\t\t\t\t\t\t\t\t\t13 marca, 2022\t\t\t\t\t", "text": ["W turnieju BNP Paribas Open 2022 w Indian Wells mamy już tylko Igę Świątek w grze pojedynczej kobiet oraz Huberta Hurkacza i Kamila Majchrzaka w grze pojedynczej mężczyzn. Wszyscy troje grać będą w niedzielę wieczorem czasu polskiego. Z turniejem pożegnali się Magdalena Fręch oraz polska para deblowa Hubert Hurkacz/Łukasz Kubot. Natomiast po godzinie 4 w nocy z soboty na niedzielę polskiego czasu, zakończyła udział w imprezie polsko/tajwańska para deblowa Magda Linette/Hao-Ching Chan. Awans wywalczyli Rafael Nadal i Daniił Miedwiediew. Sensacyjnej porażki doznała Aryna Sabalenki. Dalej gra Shelby Rogers, podopieczna Piotra Sierzputowskiego.", "Chinki wyraźnie lepsze", "W 1/8 finału gry podwójnej kobiet Magda Linette i Tajwanka Hao-Ching Chan zmierzyły się z duetem chińskim Yi-Fan Xu/Zhaoxuan Yang przegrywając wyraźnie 1:6, 3:6.", "Linette i Hao-Ching Chan zdecydowanie ustępowały rywalkom z Chin. Polka i Tajwanka w secie rozpoczynającym spotkanie zdołały wygrać tylko jednego gema na otwarcie meczu, później były bezradne. W secie drugim, trochę bardziej zaciętym i wyrównanym, do wyniku 3:3 Linette i Hao-Ching Chan mogły mieć nawet nadzieje na odwrócenie losów meczu i zwycięstwo po super tie-breaku, ale trzy następne gemy wygrały Chinki i to one, jak najbardziej zasłużenie znalazły się w ćwierćfinale wygrywając w pełni zasłużenie 6:1, 6:3.", "Obiektywnie rzecz ujmując, realnych szans na zwycięstwo polsko-tajwańska para praktycznie nie miała.", "Chinki nie znają jeszcze ćwierćfinałowych rywalek. Ich przeciwniczkami będą zwyciężczynie meczu Caroline Dolehide (USA)/Storm Sanders (Australia) – Madison Keys/Jessica Pegula (USA).", "Tym samym Magda Linette definitywnie zakończyła występy w turnieju BNP Paribas Open 2022 rangi WTA 1000 w Indian Wells, wcześniej odpadła bowiem z rywalizacji w grze pojedynczej, niespodziewanie przegrywając w I rundzie z Australijką Astrą Sharmą.", "Niesamowita „pogoń” Nadala. Pewne zwycięstwo Miedwiediewa", "Rafael Nada był o krok od pierwszej porażki w sezonie 2022. Słynny Hiszpan w decydującym secie meczu z Amerykaninem Sebastianem Kordą przegrywał 2:5 ze stratą dwóch przełamań, zdołał jednak odwrócić losy spotkania. Tenisista z Majorki od wyniku 2:5 w trzeciej partii  wygrał cztery gemy z rzędu. Amerykanin zdołał jeszcze doprowadzić do tie-breaka, w którym jednak nie dał rady przechylić szali zwycięstwa na swoją korzyść. Rafael Nadal wygrał ostatecznie 6:2, 1:6, 7:6 (3) trwający 2,5 godziny tenisowy spektakl i w sezonie 2022 pozostaje niepokonany. W tie-breaku Hiszpan przegrywał jeszcze 2:3, ale zdobył następnie pięć punktów z rzędu zapewniając sobie zwycięstwo.", "Co do Rafaela Nadala możemy jeszcze dodać, że słynny Hiszpan nie wystąpi w następnym turnieju Miami Open rangi ATP 1000, który zaczyna się niedługo po imprezie w Indian Wells. Hiszpan wyjaśnił, że chce odpowiednio zarządzać czasem gry i czasem odpoczynku, aby oszczędzać lewą stopę, z którą miał duże problemy w poprzednim sezonie.", "W swoim pierwszym meczu w roli lidera rankingu ATP tenisistów pewne zwycięstwo odniósł natomiast Daniił Miedwiediew w dwóch setach pokonując 6:3, 6:2 Czecha Tomasa Machaca.", "Shelby Rogers wygrywa", "W rywalizacji kobiet zwraca uwagę zwycięstwo Amerykanki Shelby Rogers. Podopieczna Piotra Sierzputowskiego, byłego trenera Igi Świątek, po bardzo wyrównanych dwóch setach pokonała dobrze prezentującą się ostatnio Łotyszkę Jelenę Ostapenko 7:5, 7:6 (7). W turnieju nie ma już zatem Łotyszki, z którą Iga Świątek w październiku 2021 przegrała w IV rundzie BNP Paribas Open 2021w Indian Wells.", "Sensacyjna porażka Sabalenki", "Sensacją dnia była w sobotę porażka Aryny Sabalenki (3. WTA), która przegrała 6:2, 3:6, 3:6 z Wloszką Jasmine Polini (46. WTA). W trwającym godzinę i 47 minut meczu Sabalenka zaserwowała osiem asów, ale popełniła aź 10 podwójnych błędów serwisowych. Tenisistka z Mińska wykorzystała tylko trzy z dziewięciu wypracowanych break-pointów, natomiast Paolini z 10 okazji na przełamanie serwisu rywalki wykorzystała cztery,. To pierwsze w karierze Włoszki  zwycięstwo nad tenisistką z TOP 10 rankingu.", "Polska niedziela w Indian Wells", "Niedziela 13 marca 2022 będzie w Indian Wells w pewnym sensie dniem polskim. O awans do 1/8 finału gry pojedynczej kobiet rywalizować będzie Iga Świątek, natomiast o miejsce w 1/16 finału gry pojedynczej mężczyzn grać będą Hubert Hurkacz i Kamil Majchrzak.", "Iga Świątek (4. WTA) , rozstawiona w BNP Paribas Open 2022 z numerem trzecim, zmierzy się z Dunką Clarą Tauson (40. WTA), z  którą w karierze już wygrała w 2019 roku podczas spotkania Polska – Dania w Zielonej Górze, w ówczesnym Fed Cup (obecnie Billie Jean King Cup). Było wówczas 6:3, 7:6 (7) dla Polki.", "Rywalem Huberta Hurkacza (11. ATP) rozstawionego w Indian Wells z numerem 11, w pierwszym występie “Hubiego” w grze pojedynczej podczas BNP Paribas Open 2022  będzie Niemiec Oscar Otte (76. ATP). Natomiast przeciwnikiem Kamila Majchrzaka (75. ATP) będzie druga obecnie “rakieta” USA Taylor Harry Fritz (20. ATP).  Azeby aż troje polskich tenisistów grało jednego dnia w bardzo znaczącym i prestiżowym turnieju tenisowym w singlu, zdarza sie niezmiernie rzadko.", "Niestety spotkania z udziałem biało-czerwonych będą się  pokrywać. Mecz Igi Świątek z Clarą Tauson został zaplanowany na Stadium 1 jako drugi w kolejności od godz. 19 czasu polskiego. Rozpocznie się po zakończeniu spotkania Emmy Raducanu z Petrą Martić.", "Mecz Huberta Hurkacza z Oscarem Otte zostanie rozegrany na Stadium 6 jako drugi od godziny 19 naszego czasu. Polak i Niemiec wyjdą na kort po meczu kobiet  Liudmila Samsonova – Danka Kovinić.", "Z kolei Kamil Majchrzak i Taylor Harry Fritz zagrają na Stadium 3 jako drudzy w kolejności od godz. 19 czasu polskiego. Wcześniej odbędzie się na tym obiekcie mecz Andrieja Rublowa z Niemcem Dominikiem Koepferem.", "My możemy jedynie przypomnieć, że transmisje z turnieju kobiet w Indian Wells oglądać można w Polsce za pośrednictwem Canal+ Sport, natomiast mecze turnieju mężczyzn są do obejrzenia na sportowych antenach Polsatu, głównie w Polsat Sport.", "Sobotnie wyniki BNP Paribas Open 2022 w Indian Wells", "kobiety", "mężczyźni", "—-", "wyniki (zwycięzcy na pierwszym miejscu) podajemy w kolejności ustawienia tenisistek i tenisistów w turniejowych drabinkach. W ten sposób można się zorientować, że w kolejnej rundzie Paula Badosa Gibert zmierzy się z Sarą Sorribes Tormo, Leylah Annie Fernandez z Shelby Rogers itd.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch jest w II rundzie w Indian Wells", "date": "\n\t\t\t\t\t\t\t\t\t\t11 marca, 2022\t\t\t\t\t", "text": ["W prestiżowym turnieju ", "BNP Paribas Open 2022 w Indian Wells w USA rangi WTA 1000", " ", "są już dwie Polki w II rundzie gry pojedynczej imprezy. W czwartek p", "ó", "źnym wieczorem czasu polskiego, do Igi Świątek, kt", "ó", "ra od tego etapu rozpocznie rywalizację, dołączyła Magdalena Fręch (88. WTA), która w I rundzie w dobrym stylu wygrała z wyżej klasyfikowaną w rankingu WTA Egipcjanką ", "Mayar Sherif (67. WTA)", " w dw", "ó", "ch setach 6:2, 7:5. W sobotę kolejną rywalką Magdaleny Fręch będzie Czeszka Marketa Vondrousova.", "Bezdyskusyjne zwycięstwo w secie pierwszym", "Magdalena Fręch, w przeciwieństwie do swojego poprzedniego spotkania w finale kwalifikacji, kiedy pierwszego gema wygrała przegrywając już 0:6, 0:3, tym razem dobrze „weszła” w mecz, na początek utrzymując własne podanie bez straty punktu. Co ważne nie był to chwilowy przebłysk dobrej dyspozycji Polki, która już przy drugiej próbie serwisowej rywalki uzyskała przełamanie wychodząc na prowadzenie 3:1. Egipcjanka w miarę upływu czasu zaczęła wprawdzie mieć przebłyski lepszej gry, ale Polka nie zatrzymała się i raz jeszcze przełamując podanie przeciwniczki w gemie ósmym, bardzo pewnie rozstrzygnęła I seta na swoją korzyść wygrywając 6:2.", "Nie musiało być tak nerwowo", "Druga partia czwartkowego meczu była już bardziej wyrównana. Wprawdzie  sytuacja z I seta, z szybkim przełamaniem na korzyść Polki mogła się powtórzyć, ale tym razem w gemie 2. Magdalena Fręch nie wykorzystała break-pointa i po długich zmaganiach Mayar Sherif utrzymała serwis. Wówczas do przełamania nie doszło, ale łodzianka dopięła swego w gemie 6. obejmując prowadzenie 4:2. Wydawało się, że trzecia obecnie polska tenisistka ma autostradę do zwycięstwa, ale właśnie wówczas przytrafił się Polsce moment słabości. Egipcjanka potrafiła wykorzystać szansę, błyskawicznie odpowiadając re-breakiem, a następnie po walce utrzymała podanie doprowadzając do remisu w secie 4:4 i „wróciła” do meczu.", "Magdalena Fręch na swoje szczęście szybko jednak opanowała chwilowy kryzys. W gemie 9. Polka utrzymała podanie do zera i teraz Sherif przegrywając 4:5 znalazła się „pod ścianą”, musiała bowiem koniecznie wygrać swoje podanie, by nadal pozostać w spotkaniu.  Ostatecznie Egipcjanka zdołała się obronić z najwyższym trudem, po tym jak Polka nie wykorzystała trzech nie kolejnych meczboli. Pierwszego Egipcjanka oddaliła wygrywającym serwisem, przy dwóch następnych łodzianka zepsuła return.", "Przed identyczną próbą pozostania w meczu Mayar Sherif stanęła w gemie 12. przy prowadzeniu polskiej tenisistki 6:5 i tym razem uratować się ju z nie zdołała. Po godzinie i 40 minutach Magdalena Fręch odniosła zasłużone zwycięstwo 6:2, 7:5, meldując się w II rundzie!", "W sobotę mecz z Marketą Vondrousovą", "Jak na razie Magdalena Fręch, która w głównej drabince imprezy BNP Paribas Open 2022 w Indian Wells znalazła się jako „lucky loser” po wycofaniu się mającej być turniejową „jedynką” Barbory Krejcikovej i wygraniu losowania, świetnie wykorzystała szansę, jaka się przed nią niespodziewanie pojawiła.", "W II rundzie BNP Paribas Open 2022, Magdalena Fręch, która już powtórzyła swój wynik z poprzedniej edycji turnieju, zmierzy się w sobotę z Czeszką Marketą Vondrousovą turniejową „trzydziestką”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Losowanie LOTTO SuperLIGI i hit pierwszej kolejki", "date": "\n\t\t\t\t\t\t\t\t\t\t11 marca, 2022\t\t\t\t\t", "text": ["W studiu stacji Polsat odbyło się losowanie LOTTO SuperLIGI, której pierwszy sezon rozpocznie się 29 maja. O tytuł mistrzowski walczyć będzie osiem czołowych klubów tenisowych w kraju. Hitem pierwszej kolejki będzie spotkanie, w którym KT KUBALA Ustroń będzie podejmować BKT ADVANTAGE Bielsko-Biała.", "W tej samej kolejce AZS TENIS Poznań spotka się u siebie z Centralnym Klubem Tenisowym Grodzisk Mazowiecki, PARK TENISOWY OLIMPIA Poznań będzie gościć KS GÓRNIK Bytom, a TENNIS TEAM Kalisz podejmie WKT MERA Warszawa.", "Atrakcyjne, drużynowe rozgrywki", "– Rozgrywki LOTTO SuperLIGI mają za zadanie ożywić rywalizację klubową w Polsce, ale też dać możliwość młodym utalentowanym zawodnikom obejrzeć z bliska swoich idoli, takich jak Agnieszka Radwańska, Jerzy Janowicz, Łukasz Kubot, ale też zagraniczne gwiazdy. Wierzymy, że to pomoże im w rozwoju kariery i zdobywaniu doświadczeń, które zaprocentują w przyszłości. LOTTO SuperLIGA będzie atrakcyjną formą rozgrywek. Będzie się składała z rundy zasadniczej, a w grudniu zostanie rozegrana finałowa runda w pięknym obiekcie w Zielonej Górze. Hala MOSiR może pomieścić 5 tysięcy widzów, tam już były rozgrywane mecze reprezentacji narodowych. No i należy wspomnieć o tym, że zawsze z meczu kolejki będziemy mieli transmisję telewizyjne – powiedział Mirosław Skrzypczyński, prezes Polskiego Związku Tenisowego, podczas losowania terminarza w studiu Polsatu Sport.", "Losowali Isia i Jerzyk", "W pierwszoplanowej roli wystąpili w trakcie tej ceremonii finalistka Wimbledonu 2012 i była wiceliderka rankingu WTA Tour – Agnieszka Radwańska, a także Jerzy Janowicz, półfinalista Wimbledonu 2013 i były 14. tenisista świata w klasyfikacji ATP Tour. Krakowianka losowała zespoły, a łodzianin numery od 1 do 8, które przyporządkowały kluby do właściwych miejsc w ramowym terminarzu. Obydwoje wystąpią w pierwszym sezonie LOTTO SuperLIGI.", "– Jednak tenis to moje życie, więc oczywiście ciągnie mnie do gry. Fajnie znowu wyjść na kort i dla odmiany pograć na punkty i o większą stawkę. Nie oznacza to powrotu do międzynarodowego Touru, bo myślę, że zdrowotnie byłabym w stanie może najwyżej zagrać debla, ale już singla nie. Zawsze uwielbiałam grać w debla, ale zdrowie mi nie pozwoliło w trakcie kariery, żeby grać jednocześnie grać w singla i debla – tłumaczyła Radwańska, obecnie szczęśliwa mama, powrót na kort w rozgrywkach ligowych.", "Triumfatorka WTA Finals w Szanghaju (2015) wystąpi w barwach WKT MERA Warszawa. Natomiast Janowicz, w zakończonym 26 lutego okienku transferowym, związał się z Centralnym Klubem Tenisowym Grodzisk Maz.", "– Na pewno mój młody syn, niemały już, bo już jest dość sporawy i wciąż rośnie, uratował mi życie, że tak powiem kolokwialnie. Przyszedł na świat, gdy moja kariera sportowa była na poważnym zakręcie, moje życie też w sumie było wtedy na zakręcie. Wniósł w nie wiele energii i motywacji, dlatego dalej trenuję i będę grał w tenisa. Nie wiem jeszcze, kiedy uda mi się wrócić do gry w Tourze, bo to wymaga treningów na pełnym obciążeniu, ale na pewno zagram już w meczach SuperLIGI. Myślę, że ona trochę może przedłużyć moją karierę – stwierdził Janowicz, finalista prestiżowego turnieju ATP Masters 1000 w paryskiej hali Bercy.", "Liga", "z gwiazdami tenisa", "Oprócz Radwańskiej i Janowicza, w składach ośmiu czołowych zespołów zgłoszonych do LOTTO SuperLIGI, najwyższej klasy rozgrywkowej znalazło się wielu znanych polskich tenisistów: Łukasz Kubot, Kamil Majchrzak, Kacper Żuk, Jan Zieliński, Katarzyna Piter, Paula Kania-Choduń (Centralny Klub Tenisowy Grodzisk Mazowiecki); Urszula Radwańska, Mariusz Fyrstenberg, Daniel Michalski (WKT MERA Warszawa); Katarzyna Kawa, Maja Chwalińska (BKT ADVANTAGE Bielsko-Biała); Magdalena Fręch, Weronika Falkowska (KS GÓRNIK Bytom); Paweł Ciaś, Grzegorz Panfil, Mateusz Kowalczyk (KT KUBALA Ustroń); Magda Linette i Anna Hertel (AZS TENIS Poznań).", "Ale także zagrają zagraniczne gwiazdy, m.in.: Czesi Jiri Vesely, Zdenek Kolar i Linda Noskova, Słowacy Josef Kovalik, Lukas Lacko, Alex Molcan i Victoria Kuzmova (BKT ADVANTAGE Bielsko-Biała); Belgijka Alison van Uytvanck, Rumunka Irina Bara, Węgierka Dalma Galfi, Gruzinka Jekaterina Gorgodze (CKT Grodzisk Mazowiecki); Czesi Lukas Rosol i Jaroslav Pospisil , Ukrainiec Artem Smirnow (KT KUBALA Ustroń); Czeszka Tereza Martincova, Francuz Gregoire Barrere, Słowak Lukas Klein (KT GÓRNIK Bytom); Szwed Leo Borg, Estończyk Jurgen Zopp, Fin Patrick Niklas-Salminen (PARK TENISOWY Olimpia Poznań); Argentynka Paula Ormaechea (Argentyna), Ukrainiec Serhij Stachowski, Włosi Roberto Marcora i Luca Vanni (WKT MERA Warszawa).", "W siedmiu kolejkach spotkań LOTTO SuperLIGI wyłoniona zostanie najlepsza czwórka, która w dniach 8-10 grudnia w hali MOSiR w Zielonej Górze będzie walczyć o tytuł mistrzowski oraz premie w wysokości 700 tys. zł (1. miejsce), 500 tys. (2. miejsce), 300 tys. (3. miejsce) i 250 tys. (4. miejsce). W sumie pula nagród przekroczyła sume2,5 mln zł.", "Ekipa, która zajmie ósme miejsce w LOTTO SuperLIDZE spadnie automatycznie do forBET 1.LIGI, a drużyna z siódmej pozycji spotka się w barażowym meczu z wiceliderem niższej grupy.", "W tych samych letnich terminach rywalizować będą w forBET 1.LIDZE zespoły: KT GAT Gdańsk, BKT ADVANTAGE Bielsko-Biała II, COME-ON Wrocław, TOTUU-ROYAL Zielona Góra, ZKT Złotoryja, WKS GRUNWALD Poznań, Gwardia Wrocław i AZS Łódź.", "Terminarz fazy zasadniczej LOTTO SuperLIGI (na pierwszym miejscu gospodarze):", "TENNIS TEAM Kalisz – WKT MERA Warszawa", "PARK TENISOWY OLIMPIA Poznań – KS GÓRNIK Bytom", "KT KUBALA Ustroń – BKT ADVANTAGE Bielsko-Biała", "AZS TENIS Poznań – CKT Grodzisk Mazowiecki", "KS GÓRNIK Bytom – TENNIS TEAM Kalisz", "WKT MERA Warszawa – PARK TENISOWY OLIMPIA Poznań", "AZS TENIS Poznań – KT KUBALA Ustroń", "CKT Grodzisk Mazowiecki – BKT ADVANTAGE Bielsko-Biała", " ", "BKT ADVANTAGE Bielsko-Biała – TENNIS TEAM Kalisz", "PARK TENISOWY OLIMPIA Poznań – CKT Grodzisk Mazowiecki", "KT KUBALA Ustroń – KS GÓRNIK Bytom", "WKT MERA Warszawa – AZS TENIS Poznań", "TENNIS TEAM Kalisz – CKT Grodzisk Mazowiecki", "BKT ADVANTAGE Bielsko-Biała – PARK TENISOWY OLIMPIA Poznań", "WKT MERA Warszawa – KT KUBALA Ustroń", "KS GÓRNIK Bytom – AZS TENIS Poznań", "PARK TENISOWY OLIMPIA Poznań – TENNIS TEAM Kalisz", "KT KUBALA Ustroń – CKT Grodzisk Mazowiecki", "AZS TENIS Poznań – BKT ADVANTAGE Bielsko-Biała", "KS GÓRNIK Bytom – WKT MERA Warszawa", "TENNIS TEAM Kalisz – AZS TENIS Poznań", "KT KUBALA Ustroń – PARK TENISOWY OLIMPIA Poznań", "CKT Grodzisk Mazowiecki – KS GÓRNIK Bytom", "WKT MERA Warszawa – BKT ADVANTAGE Bielsko-Biała", "TENNIS TEAM Kalisz – KT KUBALA Ustroń", "AZS TENIS Poznań – PARK TENISOWY OLIMPIA Poznań 2", "CKT Grodzisk Mazowiecki – WKT MERA Warszawa", "BKT ADVANTAGE Bielsko-Biała – KS GÓRNIK Bytom", "Terminarz fazy zasadniczej forBET 1. LIGI (na pierwszym miejscu gospodarze):", "COME-ON Wrocław – TOTUU-ROYAL Zielona Góra", "BKT ADVANTAGE Bielsko-Biała II – KT GAT Gdańsk", "WKS GRUNWALD Poznań – AZS Łódź", "ZKT Złotoryja – Gwardia Wrocław", "       ", "KT GAT Gdańsk – COME-ON Wrocław", "TOTUU-ROYAL Zielona Góra – BKT ADVANTAGE Bielsko-Biała II", "ZKT Złotoryja – WKS GRUNWALD Poznań", "Gwardia Wrocław – AZS Łódź", "AZS Łódź – COME-ON Wrocław", "BKT ADVANTAGE Bielsko-Biała II – Gwardia Wrocław", "WKS GRUNWALD Poznań – KT GAT Gdańsk", "TOTUU-ROYAL Zielona Góra – ZKT Złotoryja", "COME-ON Wrocław – Gwardia Wrocław", "AZS Łódź – BKT ADVANTAGE Bielsko-Biała II", "TOTUU-ROYAL Zielona Góra – WKS GRUNWALD Poznań", "KT GAT Gdańsk – ZKT Złotoryja", "BKT ADVANTAGE Bielsko-Biała II – COME-ON Wrocław", "WKS GRUNWALD Poznań – Gwardia Wrocław", "ZKT Złotoryja – AZS Łódź", "KT GAT Gdańsk – TOTUU-ROYAL Zielona Góra", "7 sierpnia", "COME-ON Wrocław – ZKT Złotoryja", "WKS GRUNWALD Poznań – BKT ADVANTAGE Bielsko-Biała II", "Gwardia Wrocław – KT GAT Gdańsk", "TOTUU-ROYAL Zielona Góra – AZS Łódź", "     ", "COME-ON Wrocław – WKS GRUNWALD Poznań", "ZKT Złotoryja – BKT ADVANTAGE Bielsko-Biała II", "Gwardia Wrocław – TOTUU-ROYAL Zielona Góra", "AZS Łódź – KT GAT Gdańsk", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nocna porażka Magdy Linette w „Tenisowym Raju”", "date": "\n\t\t\t\t\t\t\t\t\t\t11 marca, 2022\t\t\t\t\t", "text": ["W II rundzie turnieju BNP Paribas Open 2022 w Indian Wells (w kompleksie zwanym potocznie „Tenisowym Rajem”) w USA rangi WTA 1000 mamy ostatecznie w grze pojedynczej imprezy dwie Polki. W czwartek późnym wieczorem czasu polskiego, do Igi Świątek, która od tego etapu rozpocznie rywalizację, dołączyła Magdalena Fręch (88. WTA), w I rundzie w dobrym stylu wygrywając z wyżej klasyfikowaną w rankingu WTA Egipcjanką Mayar Sherif (67 WTA) w dwóch setach 6:2, 7:5. Niestety w nocy z czwartku na piątek czasu polskiego z imprezą pożegnała się w singlu trzecia z Polek. To nie był dobry występ Magdy Linette (62. WTA), która przegrała w I rundzie 4:6, 6:7 (1) z Australijką Astrą Sharmą (90. WTA).", "Bardzo słaby początek", "Magda Linette bardzo źle zaczęła mecz z Astrą Sharmą Poznanianka już w gemie otwarcia nie utrzymała serwisu, by szybko przegrywać 1:4 ze stratą dwóch przełamań. Dopiero wówczas polska tenisistka “ruszyła” do odrabiania strat, ale odwrócić losów seta już nie zdołała. Linette wygrała wprawdzie dwa kolejne gemy,  poprawiła wynik na 3:4, lecz na więcej Australijka nie pozwoliła wygrywając pierwszego seta 6:4.", "Fatalny tie-break zadecydował", "Druga partia była już  znacznie bardziej wyrównana, a Magda Linette  nie wykorzystała swoich szans. Linette prowadziła przecież 5:3 z przewagą przełamania, które z takim trudem wywalczyła gema wcześniej i serwowała by zamknąć seta, ale właśnie w kluczowym momencie dała sobie odebrać serwis. Trzeba też przyznać, że Australijka, akurat w decydującym fragmencie meczu wykazała się dużą odpornością nerwową. Przykładowo, w gemie 12., gdy serwowała żeby doprowadzić do tie-breaka, utrzymała podanie wygrywając do zera.", "Naprawdę szkoda szansy, gdyż poznanianka walczyła,  na początku drugiego seta dwukrotnie odrabiała stratę przełamania (przy 1:2 oraz 2:3) za każdym razem błyskawicznie odpowiadając re-breakami, wyszła następnie na prowadzenie, żeby wszystko zaprzepaścić.", "O losach drugiej partii zdecydował ostatecznie tie-break, w którym Magda Linette była niestety tylko tłem dla Australijki. Polka w kluczowej rozgrywce zdobyła tylko jeden punkt (na 1:3), przegrała II seta 6:7 (1), całe spotkanie 4:6, 6:7 (1) i w kiepskim stylu pożegnała się z BNP Paribas Open 2022 w grze pojedynczej już po pierwszym meczu.", "W tie-breaku Astra Sharma dominowała od początku. Szybko uzyskała wysokie prowadzenie 3:0 i wykorzystała już pierwszą z pięciu wypracowanych piłek meczowych. Jeden jedyny punkt zdobyry przez Polkę przy wyniku 0:3 niczego zmienić nie mógł.", "W Indian Wells bez wartościowych wynik", "ó", "w", "Był to piąty występ Magdy LInette w Indian Wells. Dużych sukcesów w BNP Paribas Open Polka nie ma. Trzy razy docierała do II rundy (raz jako kwalifikantka), dwa razy w ogóle nie przebrnęła kwalifikacji, teraz odpadła w I rundzie.", "Inna rywalka", "Losowanie turniejowej drabinki na pierwsza rywalkę Magdy Linette wskazało Niemkę Andreę Petković (60. WTA), lecz Niemka, niegdyś nawet dziewiąta “rakieta globu”, wycofała się w ostatniej chwili z turnieju z powodu kontuzji i jej miejsce jako “lucky loser” zajęła  właśnie Astra Sharma. Teoretycznie przeciwniczka była łatwiejsza, ale Magdzie Linettte to nie pomogło. Tenisistka z Poznania odpadła z BNP Paribas Open 2022 już w I rundzie. Magda LInette nie powtórzy zatem swojego wyniku z pooprzedniej edycji prestiżowego turnieju. W październiku 2021 roku Linette odpadła w Indian Wells w II rundzie po porażce z Victorią Azarenką. Los chciał, żeby podczas obecnego turnieju miała okazję do rewanżu ale do meczu Polki z byłą liderką rankingu WTA nie dojdzie. Victoria Azarenka zmierzy się z Astrą Sharmą.", "W piątek 11 marca 2022, podczas turnieju BNP Paribas Open 2022 czekają nas dwa mecze gry pojedynczej z udziałem reprezentantów Polski. Pierwsze spotkanie w turnieju, od razu w II rundzie, rozegra Iga Świątek. Rozstawiona z “trójką” tenisistka z Raszyna zmierzy się z Ukrainką Anheliną Kalininą. Początek o godzinie 20 polskiego czasu.", "W turnieju mężczyzn w meczu I rundy Kamil Majchrzak (75. ATP) grać będzie (nie wcześniej niż o godz. 1.30 w nocy, już w sobotę) z tenisistą słoweńskim Aljazem Bedene.", "Natomiast Magdalena Fręch spotkanie II rundy z Czeszką Marketą Vondrousovą rozegra w sobotę. Z kolei najprawdopodobniej dopiero w niedzielę występy w grze pojedynczej zainauguruje rozstawiony z numerem 11. Hubert Hurkacz. “Hubi” nie zna nawet jeszcze swojego przeciwnika.", ":", "Naomi Osaka (Japonia) – Sloane Stephens (USA) 3:6, 6:1, 6:2", "Shelby Rogers (USA) – Nuria Parrizas-Diaz (Hiszpania) 6:1, 5:7, 7:6 (3)", "Tereza Martincova (Czechy) – Heather Watson (Wielka Brytania) 6:2, 6:1", "Alison van Uytvanck (Belgia) – Dalma Galfi (Węgry)  7:6 (3), 6:4", "Julia Putincewa (Kazachstan) – Ashlyn Krueger (USA) 6:3, 6:2", "Jasmine Paolini (Włochy) – Katie Boulter (Wielka Brytania) 6:3, 6:2", "Kristina Kucova (Słowacja) – Elena-Gabriela Ruse (Rumunia) 4:6, 6:4, 6:1", "Marta Kostiuk (Ukraina) – Maryna Zaniewska (Belgia) 6:7 (5), 7:6 (6), 7:5", "Daria Saville (Australia) – Shuai Zhang (Chiny) 6:3, 6:2", "Katerina Siniakova (Czechy) – Irina Camelia Begu (Rumunia) 6:2, 4:6, 6:4", "Aliaksandra Sasnovich –  Maria Camila Osorio Serrano (Kolumbia) 6:4, 5:0 krecz Kolumbijki", "Sebastian Korda (USA) – Thanasi Kokkinakis (Australia) 6:3, 6:4", "Pedro Martinez (Hiszpania) – Joao Sousa (Portugakia) 6:4, 7:5", "Nick Kyrgios (Australia) – Sebastian Baez (Argentyna) 6:4, 6:0", "Tomas Machac (Czechy) – Alexei Popyrin (Australia) 6:3, 7:5", "Jeffrey John Wolf (USA) – HUgo Gaston (Francja) 7:5, 6:4", "Federico Coria (Argentyna) – Pablo Cuevas (Urugwaj) 6:4, 7:6 (5)", "Christopher Eubanks (USA) – Maxime Cressy (USA) 5:7, 7:6 (8), 6:4", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rumski Klub Tenisowy. Nowa hala da nowe możliwości", "date": "\n\t\t\t\t\t\t\t\t\t\t11 marca, 2022\t\t\t\t\t", "text": ["Rumski Klub Tenisowy działa prawie od pięciu lat i powstał z inicjatywy absolwenta Akademii Wychowania Fizycznego i Sportu w Gdańsku, Szymona Wiśniewskiego. – Wcześniej pracowałem jako trener z WKS Flota Gdynia. Z drużyną młodzików zdobyliśmy nawet drużynowe mistrzostwo Polski, co jest na ten moment moim największym sukcesem w pracy szkoleniowej. Prowadziłem też Julię Bohm, która w pewnym momencie była w dziesiątce najlepszych zawodniczek w kraju do lat 12 – wspomina trener i jednocześnie prezes klubu z Rumii.", "– W 2017 roku postanowiłem założyć własny klub. Od początku naszym celem jest nauka dzieci gry w tenisa poprzez stosowanie nowoczesnych metod i programów szkoleniowych – dodaje – mówi Szymona Wiśniewski.", "W tym roku hala", "– Szkolimy, prowadzimy półkolonie letnie i zimowe, organizujemy też obozy wakacyjne dla dzieci i młodzieży. Przed pandemią trenowało u nas 50-60 młodych tenisistów. Teraz ta jest ich nieco mniej, ale nadal chętnych do trenowania nie brakuje. W sezonie letnim korzystamy z kortów otwartych TKKF Orzeł Rumia. Zimą prowadzimy zajęcia w Szkole Podstawowej nr 1 w Rumii. Nie ukrywam, że brak hali przeznaczonej do tenisa był do tej pory naszym największym problemem. Mówię był, ponieważ wkrótce rusza budowa dwóch kortów krytych wraz z zapleczem sanitarnym na terenie szkoły. Mają one zostać oddane do użytku jeszcze w 2022 roku – zapewnia Szymon Wiśniewski, którego w pracy trenerskiej wspierają Anna Łepkowska, Maciej Dobaczewski i Tomasz Sulewski.", "Szkolić młodych adeptów tenisa", "Wraz z otwarciem hali Rumski Klub Tenisowy zamierza jeszcze mocniej postawić na szkolenie. – Chcę stworzyć coś na wzór Akademii Tenisowej. Jestem już na tyle doświadczonym szkoleniowcem, aby zdecydować się na ten krok. Chcemy w klubie szkolić i rozwijać młodych zawodników, by ci z czasem zaczęli z powodzeniem rywalizować na arenie krajowej, a nawet międzynarodowej – zapewnia trener i prezes, który zdaje sobie sprawę, że w Trójmieście dobrych klubów tenisowych nie brakuje i konkurencja jest spora. – Planujemy stawiać na szkolenie dzieci w wieku od 6 do 10 lat. Jesteśmy przy tym otwarci na współpracę z innymi klubami. Nikogo też na siłę u siebie trzymać nie będziemy. Wiem, że jesteśmy niejako na początku drogi – mówi Szymon Wiśniewski.", "Amatorzy na korcie", "Rumski Klub Tenisowy to nie tylko szkolenie, ale także tenis amatorski. ", "– Organizujemy turnieje nie tylko dla dzieci, ale także dla dorosłych. Prowadzimy Rumską Ligę Tenisa. Cieszy się ona sporym powodzeniem. Jej ostatnią, trzecią edycję wygrał Piotr Kończak – mówi prezes klubu, który sam również bierze udział w turniejach amatorskich. Na swoim koncie ma nawet zwycięstwo w bardzo prestiżowej w Trójmieście imprezie pod nazwą Ziaja Grand Prix Wybrzeża. – To było w ubiegłym roku. W ubiegłym sezonie nieco odpuściłem starty, bo pracy, zwłaszcza przy sprawach związanych z budową hali, było zbyt dużo. Poza tym mam dwójkę małych dzieci i nie mogę każdego weekendu spędzać na korcie – śmieje się Szymon Wiśniewski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Iga Świątek turniejową „trójką”", "date": "\n\t\t\t\t\t\t\t\t\t\t8 marca, 2022\t\t\t\t\t", "text": ["W środę 9 marca rusza gł", "ó", "wny ", "turniej ", "BNP Paribas Open 2022 (WTA 1000, kort twardy, pula nagród 8,369 mln dolarów", ") w amerykańskim Indian Wells w Kalifornii, jedna z najbardziej prestiżowych imprez w tenisowym kalendarzu, częsty nazwany „piątą lewą” Wielkiego Szlema. W grze pojedynczej kobiet pewne występu są Iga Świątek (4. WTA), kt", "ó", "ra została rozstawiona z numerem 3 oraz Magda Linette (62. WTA).", "W Kalifornii bez Ashleigh Barty", "BNP Paribas Open w Indian Wells, jeden z najbardziej prestiżowych i największych turniejów w tenisowym kalendarzu, tradycyjnie rozpisywany na 96 osób ( tak jest tylko w Indian Wells i w Miami, a 128 uczestników mają tylko imprezy wielkoszlemowe) wraca do swojego tradycyjnego terminu marcowego, po tym jak w 2021 roku z powodu pandemii COVID-19 imprezę przeniesiono na październik.", "Rywalizacja kobiet rozpoczyna się w środę 9 marca, zakończy się w niedzielę 20 marca.", "Pod nieobecność liderki rankingu WTA Australijki Ashleigh Barty (czytaj też: ", "), która zrezygnowała z marcowych turniejów w Kalifornii. turniejową “jedynką” będzie w Indian Wells wiceliderka rankingu Czeszka Barbora Krejcikova, “dwójką” grająca jako tenisistka neutralna Aryna Sabalenka, a “trójką” Iga Świątek. Tenisistka z Raszyna po niedawnym triumfie w Doha, także teraz jest uważana za jedną z najpoważniejszych kandydatek do końcowego sukcesu. Podopieczna trenera Tomasza Wiktorowskiego w I rundzie, podobnie jak 31 innych najwyżej rozstawionych zawodniczek ma wolny los, a w drugiej rundzie zmierzy się w piątek lub sobotę ze zwyciężczynią meczu I rundy, w którym spotkają się Francuzka Clara Burel i Anhelina Kalinina z Ukrainy. Kolejne potencjalne rywalki najlepszej obecnie polskiej tenisistki to w III rundzie Belgijka Clara Tausin, w 1/8 finału, już tradycyjnie w 2022 roku Daria Kasatkina lub Niemka polskiego pochodzenia Angelique Kerber, a w ewentualnym ćwierćfinale Ukrainka Elina Switolina, mistrzyni Olimpijska Szwajcarka Belinda Bencić bądź Hiszpanka Garbine Muguruza.", "W październiku 2021 Polka rozstawiona wówczas z “dwójką” dotarła do IV rundy przegrywając z Łotyszką Jeleną Ostapenko. Jak będzie teraz?", "Druga reprezentantka naszego kraju, Magda Linette, rozpocznie zmagania od I rundy i zmierzy się w środę lub czwartek z doświadczoną Niemką Andreą Petković (60. WTA). Zwyciężczynię tego meczu w kolejnej rundzie czeka spotkanie z rozstawioną z numerem 13. Victorią Azarenką. Co ciekawe z Białorusinką, byłą liderką rankingu WTA, dwukrotną mistrzynią Australian Open. która tym razem występować będzie jaki tenisistka neutralna, Magda Linette zmierzyła się w II rundzie także w październiku 2021 podczas poprzedniej edycji BNP Paribas Open i skreczowała w połowie drugiego seta.", "Dodajmy, że Magda Linette wystąpi w Indian Wells również w grze podwójnej, przy czym partnerką poznanianki nie będzie Amerykanka Bernarda Pera (uraz), a Tajwanka Hao-Ching Chan.", "Do rywalizacji deblowej nie zgłosiła się Alicja Rosolska. Natomiast Katarzyna Piter i Belgijka Kimberley Zimmermann są na liście jako szósty duet rezerwowy, co w praktyce oznacza, że udział polsko-belgijskiej pary w imprezie jest bardzo mało prawdopodobny.", "Badosa broni tytułu", "Tytułu w grze pojedynczej bronić będzie rozstawiona z “piątką” Hiszpanka Paula Badosa Gibert. Choć w I rundzie zagrają tylko zawodniczki nierozstawione, nie zabraknie ciekawych meczów. Hitem powinni być w tej fazie spotkanie Naomi Osaki ze Sloane Stephens, a więc mistrzyń wielkoszlemowych. Interesująco zapowiada się też chociażby mecz Ukrainki Dajany Jastremskiej z Francuzką Caroline Garcią.", "Zwyciężczyni turnieju otrzyma 1000 punktów do rankingu WTA oraz ponad 1,2 mln dolarów premii finansowej. Emocji na pewno nie będzie brakowało.", "BNP Paribas Open, Indian Wells (USA)", "WTA 1000, kort twardy, pula nagród 8,584,055 mln dolarów", "Drabinka turnieju kobiet:", "Barbora Krejcikova (Czechy, 1) wolny los", "Q – Rebecca Peterson (Szwecja)", "Ajla Tomljanović (Australia) – Hailey Baptiste (USA, WC)", "Simona Halep (Rumunia, 24) wolny los", "Jekaterina Aleksandrowa – Elvina Kalieva (USA, WC)", "Claire Liu (USA) – Q", "Cori Gauff (USA, 16) wolny los", "Emma Raducanu (Wielka Brytania, 11) wolny los", "Dajana Jastremska (Ukraina) – Caroline Garcia (Rosja)", "Anna Bondar (Węgry) – Petra Martić (Chorwacja)", "Tamara Zidansek (Słowenia, 19) wolny los", "Ludmiła Samsonowa (28) wolny los", "Anne Li (USA) – Madison Brengle (USA)", "Daria Kovinić (Czarnogóra) – Jil Teichmann (Szwajcaria)", "Karolina Pliskova (Czechy, 7) wolny los", "Iga Świątek (Polska, 3) wolny los", "Claire Burel (Francja) – Anna Kalinina (Ukraina)", "Beatriz Haddad Maia (Brazylia) – Sofia Kenin (USA, WC)", "Clara Tauson (Dania, 29) wolny los", "Daria Kasatkina (23) wolny los", "Katie Volynets (USA, WC) – Arantxa Rus (Holandia)", "Qinwen Zheng (Chiny) – Wiera Zwonariowa", "Andżelika Kerber (Niemcy, 15) wolny los", "Elina Switolina (Ukraina, 12) wolny los", "Ana Konjuh (Chorwacja) – Alize Cornet (Francja)", "Robin Montgomery (USA, WC) – Kaia Kanepi (Estonia)", "Belinda Bencić (Szwajcaria, 22) wolny los", "Madison Keys (USA, 25) wolny los", "Anastazja Potapowa – Misaki Doi (Japonia)", "Alison Riske (USA) – Q", "Garbine Muguruza (Hiszpania, 8) wolny los", "Paula Badosa (Hiszpania, 5) wolny los", "Q – Tereza Martincova (Czechy)", "Oceane Dodin (Francja) – Q", "Sara Sorribes (Hiszpania, 32) wolny los", "Leylah Fernandez (USA, 18) wolny los", "Anna Anisimova (USA) – Emma Navarro (USA, WC)", "Nuria Parrizas (Hiszpania) – Shelby Rogers (USA)", "Jelena Ostapenko (Łotwa, 10) wolny los", "Jessica Pegula (USA, 14) wolny los", "Q – Q", "Sloane Stephens (USA) – Naomi Osaka (Japonia)", "Weronika Kudermietowa (21) wolny los", "Marketa Vondrousova (Czechy, 30) wolny los", "Q – Mayar Sherif (Egipt)", "Kristina Kucova (Słowacja) – Elena-Gabriela Ruse (Rumunia)", "Anett Kontaveit (Estonia, 4) wolny los", "Maria Sakkari (Grecja, 6) wolny los", "Katerina Siniakova (Czechy) – Irina-Camelia Begu (Rumunia)", "Camila Osorio (Kolumbia) – Aleksandra Sasnowicz", "Petra Kvitova (Czechy, 27) wolny los", "Elise Mertens (Belgia, 30) wolny los", "Marta Kostiuk (Ukraina) – Maryna Zanevska (Belgia)", "Q – Shuai Zhang (Chiny)", "Ons Jabeur (Tunezja, 9) wolny los", "Wiktoria Azarenka (13) wolny los", "Magda Linette (Polska) – Andrea Petković (Niemcy)", "Alison van Uytvanck (Belgia) – Q", "Jelena Rybakina (Kazachstan, 17) wolny los", "Viktorija Golubić (Szwajcaria, 31) wolny los", "Q – Julia Putincewa (Kazachstan)", "Q – Jasmine Paolini (Włochy)", "Aryna Sabalenka (2) wolny los", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Anisimova najlepsza w turnieju charytatywnym", "date": "\n\t\t\t\t\t\t\t\t\t\t9 marca, 2022\t\t\t\t\t", "text": ["Na kortach", " Indian Wells dzień przed rozpoczęciem turnieju głównego BNP Paribas Open odbyły się pokazowe zmagania tenisistek na cele charytatywne – ", "The Eisenhower Cup", ". Uczestniczki rywalizowały w super tie-breakach do 10 zdobytych punkt", "ó", "w. Najlepsza okazała się Amerykanka Amanda Anisimova. W rywalizacji nie zdecydowała się wziąć udziału Iga Świątek.", "Ostatecznie zagrały: Aryna Sabalenka, Paula Badosa Gibert, Maria Sakkari, Ons Jabeur, Leylah Annie Fernandez, Simona Halep, Naomi Osaka i Amanda Anisimova, która zastąpiła Barborę Krejcikovą. Czeszka wycofała się z imprezy w Indian Wells z powodu kontuzji łokcia.", "Najlepsza okazała się właśnie Amerykanka Amanda Anisimova, która jako triumfatorka otrzymała 150 tys. dolarów na cele charytatywne.", "Wyniki:", "ćwierćfinały: Sabalenka – Halep 10:7; Sakkari – Jabeur 10:6; Badosa – Fernandez 10:3; Anisimova – Osaka 10:3; półfinały: Sakkari – Sabalenka 10:5; Anisimova – Badosa 10:6; finał: Anisimova – Sakkari 10:7.", "Iga Świątek dłużej w USA", "Organizatorzy turnieju Credit One Charleston Open 2022 poinformowali na Twitterze, że gwiazdą turnieju będzie Iga Świątek. Polka nie zakończy więc gry za oceanem w Miami. Turniej WTA Charleston odbędzie się w dniach 4-10 kwietnia i dopiero po nim najlepsza polska tenisistka przyleci do kraju na mecz Polska – Rumunia w Billie Jean King Cup (15-16 kwietnia w Radomiu).", "Tenis gra na rzecz pokoju", "Władze światowego tenisa zjednoczyły się we wspólnym celu. Największe organizacje ogłosiły we wtorek program wsparcia na rzecz Ukrainy, zmagającej się ze zbrojną agresją Rosji", "We wtorek najważniejsze organizacje tenisowe ogłosiły, że zdecydowały się przekazać na rzecz Ukrainy 700 tys. dolarów. Po 100 tys. dolarów przekażą ITF, ATP, WTA oraz organizatorzy wszystkich czterech imprez wielkoszlemowych (Australian Open, French Open, Wimbledon, US Open).", "Jednocześnie wyżej wymienione podmioty zainicjowały akcję “Tenis gra na rzecz pokoju”. Uruchomiono specjalną stronę internetową, za pomocą której można przekazywać darowizny. Wszystkie środki zostaną rozdzielone potrzebującym na Ukrainie oraz Ukraińskiemu Związkowi Tenisowemu.", "To istotne wsparcie, bowiem wojna w Ukrainie pochłania coraz więcej ofiar wśród ludności cywilnej. O wsparcie dla ich kraju apelują czołowe zawodniczki, Dajana Jastremska oraz Elina Switolina, która postanowiła przekazać wszystkie środki z nagród pieniężnych na rzecz ukraińskiej armii. Natomiast bronić ojczyzny zdecydował się między innymi związany z Polską tenisista Serhij Stachowski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Magda Linette awansowała w deblu. W czwartek dwa mecze Polek", "date": "\n\t\t\t\t\t\t\t\t\t\t10 marca, 2022\t\t\t\t\t", "text": ["W Kalifornii w USA trwa już jedna z najbardziej znaczących imprez w tenisowym kalendarzu – turniej ", "BNP Paribas Open rangi WTA 1000 oraz ATP Masters 1000. Z sześciorga przedstawicieli polskiego tenisa, jako pierwsza na korcie wyst", "ąpiła", " Magda Linette, która w nocy ze środy na czwartek polskiego czasu w parze z Tajwanką Hao-Ching Chan, zmierzyła się w I rundzie gry podwójnej z duetem chorwacko-słoweńskim Darija Jurak/Andreja Klepac. Polka i Tajwanka sprawiły niespodziankę, wygrywając po super tie-breaku 6:3, 2:6, 12-10.", "“Walka” do ostatniej piłki", "Faworytkami spotkania były Darija Jurak i Andrea Klepac, ale para polsko-tajwańska od pierwszych akcji sygnalizowała, że łatwo na pewno faworytkom nie będzie. Początek spotkania wyrównany, obie pary utrzymywały swoje podanie. Hao-Ching Chan i Magda Linette nie ustępowały wyżej notowanym, rozstawionym z “czwórką” rywalkom. Co więcej, to one uzyskały w I secie jedyne przełamanie w gemie siódmym i wygrały partię otwarcia 6:3.", "Druga odsłona spotkania zaczęła się dla Hao-Ching Chan i Linette źle, od straty serwisu już w 2. gemie. Tej straty nie udało się już Polsce i tenisistce z Tajwanu odrobić. W secie II zwycięstwo 6:2 odniosły Chorwatka i Słowenka, które przewagę przypieczętowały jeszcze jednym przełamaniem. Ciekawostka: Hao-Ching Chan o Linette ani razu nie zdołały wygrać w tej partii swojego gema serwisowego. O losach spotkania i awansie decydował więc set III, rozgrywany w formule super tie-breaka do 10. zdobytych punktów.", "Rozstrzygający super tie-break był wyrównany, szala przechylała się w końcówce raz w jedną  raz w drugą stronę i do ostatniej piłki wygranej przez Polkę i tenisistkę tajwańską, każde rozstrzygnięcie było możliwe.", "Początek decydującej rozgrywki był pomyślny dla pary polsko-tajwańskiej, która z mini przełamaniem objęła prowadzenie 3:0. Przewagi nie udało się jednak utrzymać. Niebezpiecznie dla duetu Hao-Ching Chan/ Magda Linette zrobiło się kiedy przy wyniku 7:7 rywali uzyskały mini-breaka na 8:7 i następnie miały do dyspozycji dwa własne serwisy na zwycięstwo w meczu. Przy prowadzeniu Chorwatki i Słowenki 9:8 Hao-Ching Chan i Magda Linette obroniły przy własnym serwisie meczbola, następnie prowadząc 10:9 same nie wykorzystały piłki meczowej przy podaniu przeciwniczek, ale gdy za moment wypracowały drugą piłkę meczową po mini-breaku  – wielkiej szansy już przy swoim serwisie nie zmarnowały, wygrywając spotkanie 6:3, 2:6, 12-10.", "Podkreślić trzeba, że para Hao-Ching Chan/Magda Linette odniosła spory sukces eliminując wyżej notowane, rozstawione z “czwórką” rywalki, uczestniczki WTA Finals 2021. Następnymi rywalkami polsko-tajwańskiego duetu będą Chinki Xu Yifan/Yang Zhaoxuan.", "Grają Linette i Fręch", "W czwartek (10 marca) w Indian Wells o awans do II rundy gry pojedynczej rywalizować będą Magda Linette i Magdalena Fręch. Magda Linette (62.WTA) kilkanaście godzin po meczu deblowym  grać będzie z doświadczoną tenisistką niemiecką Andreą Petković (60. WTA), z kolei Magdalena Fręch (88. WTA) zmierzy się z Egipcjanką Mayar Sherif (67. WTA)", "Zawodniczkę lepszą z pary Linette- Petkovioć czekać będzie w II rundzie spotkanie z byłą liderką rankingu WTA Victorią Azarenką. tenisistka lepsza w meczu Fręch – Sherif zmierzy się następnie z Czeszką Marketą Vondrousovą.", "Mecz Magdy Linette z Andreą Petković prawdopodobnie nie wcześniej niż o północy (czwarte spotkanie od godziny 20), spotkanie Magdaleny Fręch z Mayar Sherif planowane jest na godzinę 10 czasu miejscowego to w Polsce dość korzystna godzina 20.", "Pierwsze rozstrzygnięcia w singlu", "Swoją rywalkę w piątkowym meczu II rundy poznała Iga Świątek (4. WTA). Tenisistka z Raszyna zmierzy się z Ukrainką Anheliną Kalininą (50, WTA), która w nocy ze środy na czwartek czasu polskiego wygrała w I rundzie z Francuzką Clarą Burel (81. WTA) 6:3, 6:2.", "Niektóre wyniki:", "BNP Paribas Open, Indian Wells (USA)", "WTA 1000, kort twardy, pula nagród 8,369 mln dolarów", "środa, 9 marca", "Jekaterina Aleksandrowa – Elvina Kalieva (USA, WC) 4:6, 6:2, 7:6 (7)", "Petra Martić (Chorwacja) – Anna Bondar (Węgry) 7:5, 6:3", "Kaia Kanepi (Estonia) – Robin Montgomery (USA, WC) 6:3, 6:3", "Alison Riske (USA) – Catherine McNally (USA, Q) 6:0, 6:3", "Misaki Doi (Japonia) – Anastazja Potapowa 0:6, 6:4, 6:3", "Claire Liu (USA, WC) – Wiktoria Tomowa (Bułgaria, Q) 7:6(2), 6:4", "Bez Novaka Djokovicia", "Dodać jeszcze koniecznie należy, że wyjaśniła się definitywnie sprawa udziału w turnieju Serba Novaka Djokovicia. Jak było do przewidzenia słynny tenisista nie wystąpi ani w Indian Wells (mimo że został rozlosowany), ani w kolejnym prestiżowym turnieju w Miami.", "W środę, jeszcze przed północą czasu polskiego “Nole” potwierdził. że jego sytuacja się nie zmieniła. Były lider rankingu ATP. 20-krotny mistrz turniejów wielkoszlemowych w grze pojedynczej, nie chciał się zaszczepić, a że Amerykanie nie zdecydowali się poluzować obowiązujących przepisów, Djoković w marcu nie wybiera się do USA. Opuści tym samym prestiżowe imprezy ATP Masters 1000 w Indian Wells i Miami.", "“Gdy automatycznie znalazłem się na liście zgłoszeń do BNP Paribas Open i Miami Open, wiedziałem, że jest mało prawdopodobne, abym mógł podróżować. CDC (Centers for Disease Control and Prevention – agencja odpowiedzialna za zapobieganie i monitorowanie chorób zakaźnych) potwierdziło, że przepisy się nie zmienią, więc nie będę mógł grać w USA. Powodzenia dla tenisistów występujących w tych wspaniałych turniejach” – napisał Serb na Twitterze.", "Zmiana w turniejowej drabince", "W zaistniałej sytuacji, której zresztą organizatorzy musieli się spodziewać, koniecznym stało się zmodyfikowanie turniejowej drabinki. Miejsce Novaka Djokovicia zajął Bułgar Grigor Dimitrow, pogromca Huberta Hurkacza w ćwierćfinale poprzedniej edycji BNP Paribas Open w październiku 2021 roku, który został rozstawiony z 33. numerem. Ponadto w drabince znajdzie się jeden lucky loser, “szczęśliwy przegrany” z eliminacji.", "Hurkacz i Kubot znają rywali", "Odbyło się losowanie drabinki turnieju gry podwójnej męzczyzn. Para Łukasz Kubot /Hubert Hurkacz, która pewnie dostała się do drabinki debla zawodów BNP Paribas Open 2022, w I  spotka się z solidną parą niemiecko-nowozelandzką Tim Puetz/Michael Venus, duetem rozstawionym w imprezie z numerem szóstym. Jeśli Polacy pokonają Niemca i Nowozelandczyka, ich przeciwnikami w II rundzie będą Raven Klaasen z RPA i Japończyk Ben McLachlan lub para hiszpańsko-grecka Feliciano Lopez/Stefanos Tsitsipas, która kilka dni temu zwyciężyła w grze podwójnej w turnieju w Acapulco.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Magdalena Fręch przebrnęła I rundę kwalifikacji", "date": "\n\t\t\t\t\t\t\t\t\t\t8 marca, 2022\t\t\t\t\t", "text": ["Magdalena Fręch (88. WTA) ma za sobą pierwszy mecz w dwustopniowych kwalifikacjach do turnieju WTA 1000 w Indian Wells. Polka pokonała 6:2, 6:3 Amerykankę Alycię Parks (152. WTA) i w spotkaniu decydującym o awansie do gł", "ó", "wnej drabinki imprezy zmierzy się we wtorek wieczorem (godz. 20) z Australijką Darią Saville (409. WTA).", "Prestiżowy turniej BNP Paribas Open 2022 (WTA 1000, kort twardy, pula nagród 8,369 mln dolarów) rozpoczyna się w amerykańskim Indian Wells w Kalifornii w środę 9 marca. Pewne udziału w imprezie są dwie Polki: Iga Świątek (4. WTA), która rozpocznie zmagania od II rundy (piątek/sobota) oraz Magda Linette (62. WTA), która rozpocznie występy od I rundy (środa/czwartek). Tytułu zdobytego w październiku 2021 roku bronić będzie Hiszpanka Paula Badosa Gibert.", "„Piąta lewa” Wielkiego Szlema", "Turniej BNP Paribas Open uważany za jeden z najważniejszych w tenisowym kalendarzu zaraz po turniejach wielkoszlemowych (nazywany jest także „piątą lewą” Wielkiego Szlema), rozpisywany jest na 96 nazwisk. Po dwustopniowych kwalifikacjach drabinkę uzupełni 12. tenisistek. Magdalena Fręch (88. WTA, w kwalifikacjach nr 7) w I rundzie zmierzyła się z niżej notowaną Alycią Parks (152/ WTA) wygrywając pewnie w dwóch setach 6:2, 6:3.", "Łodzianka w każdym z setów uzyskała dwa przełamania, sama natomiast utrzymała własny serwis. W secie I Polka od wyniku 1:2 wygrała pięć kolejnych gemów. W secie drugim prowadząc 5:3 wykorzystała czwartą piłkę meczową i zapewniła sobie zwycięstwo po 83 minutach gry.", "Magdalena Fręch wykorzystała w meczu cztery z 10. wypracowanych break-pointów. Alycia Parks miała dwa break-pointy, których nie zdołała zamienić na przełamanie serwisu Polki. Nieźle funkcjonował serwis Magdaleny Fręch, która zdobyła 28 z 38 punktów po swoim pierwszym podaniu.", "Było to pierwsze spotkanie obu tenisistek. Amerykanka w kwalifikacjach wystąpiła dzięki otrzymaniu od organizatorów „dzikiej karty”. W poprzedniej edycji turnieju przebrnęła kwalifikacje, w I rundzie przegrywając 0:6, 1:6 z Holenderką Arantxą Rus. Teraz tamtego osiągnięcia nie powtórzy.", "Australijka na drodze Fręch", "O awans do turnieju głównego Magdalena Fręch zagra we wtorek wieczorem polskiego czasu z Australijką Darią Saville, która na początek kwalifikacji wyeliminowała 7:5, 6:3 Kamillę Rachimovą. Australijka (panieńskie nazwisko Gavrilova) obecnie w rankingu WTA plasuje się na odległym 409 miejscu, ale to nie oznacza, że Polka będzie zdecydowaną faworytką. Odległa lokata Australijki w rankingu to głównie efekt jej  długiej przerwy w występach spowodowanej problemami zdrowotnymi, a warto pamiętać, że kiedyś była już w światowym rankingu tenisistek na 20. pozycji. Obecnie Daria Saville jest chyba w niezłej dyspozycji, skoro niedawno (pod koniec lutego) podczas turnieju w Guadalajarze dotarła do ćwierćfinału pokonując w I rundzie mistrzynię US Open 2021 Brytyjkę Emmę Raducanu po najdłuższym na razie kobiecym meczu obecnego sezonu, trwającym 3 godziny i 36 minut (w tym momencie przegrywając Brytyjka skreczowała).", "To ważne spotkanie dla Polki, która ma w Indian Wells do obrony trochę punktów rankingowych, bowiem  w BNP Paribas Open 2021 występowała w turnieju głównym, odpadając w II rundzie po porażce 5:7, 2:6 z turniejową “jedynką” Czeszką Karoliną Pliskovą (w I rundzie wyeliminowałą Chinkę Saisai Zheng).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Iga Świątek i Hubert Huracz grają dalej. Kamil Majchrzak pokonany", "date": "\n\t\t\t\t\t\t\t\t\t\t13 marca, 2022\t\t\t\t\t", "text": ["W prestiżowym turnieju BNP Paribas Open 2022 w Indian Wells pozostało dwoje przedstawicieli polskiego tenisa. W niedzielę p", "ó", "źnym wieczorem Iga Świątek (4. WTA) zameldowała się w 1/8 finału imprezy rangi WTA 1000 pokonując Dunkę Clarę Tauson (40.WTA) 6:7 (3), 6:2, 6:1. Z kolei do 1/16 finału imprezy rangi ATP Masters 1000 awansował Hubert Hurkacz (11. ATP), po zwycięstwie 6:3, 3:6, 6:3 z Niemcem Oscarem Otte (76. ATP). Rywalem Kamila Majchrzaka (75. ATP) był Amerykanin Taylor Harry Fritz (20. ATP), kt", "ó", "ry zdominował Polaka wygrywając gładko 6:1, 6:1. Tym samym „Szumi” pożegnał się z turniejem.", "Iga Świątek odwróciła losy meczu", "Iga Świątek zmierzyła się z Clarą Tauson po raz drugi i podobnie jak w 2019 roku podczas spotkania Fed. Cup Polska – Dania w Zielonej Górze wygrała, tym razem po trzysetowej batalii 6:7 (3), 6:2, 6:1. Łatwo nie było, ale Polka, mimo, że przegrała pierwszego seta, odwróciła losy meczu.", "Current time: Iga ⏰?", " | ", " ", "W secie otwarcia kluczowy okazać mógł się  gem 6., w którym tenisistka z Raszyna zdobyła przełamanie na 4:2, ale niestety Dunka od razu odpowiedziała re-breakiem, choć w trzech wcześniejszych gemach serwisowych Polki  zdobyła raptem jeden punkt.  Ostatecznie do końca seta przełamań już później nie było, o jego wyniku decydował więc tie-break. W rozstrzygającej rozgrywce tenisistka z Raszyna na początku dwa razy odrabiała stratę mini-breaka, ale od stanu 3:3 nie zdobyła już punktu i set padł łupem tenisistki z Kopenhagi 7:6 (3). Podopieczna trenera Tomasza Wiktorowskiego miała czego żałować, bo nie tylko roztrwoniła przewagę, nie wykorzystała także innych swoich szans.", "Drugiego seta Iga Świątek rozpoczęła z dużym animuszem od przełamania serwisu rywalki, mogła nawet prowadzić 3:0 z podwójnym przełamaniem, ale w gemie 3. nie wykorzystała break-pointa. Polka, której agresywna gra zaczynała przynosić coraz lepsze efekty dopięła jednak swego w kolejnym gemie serwisowym Dunki, “odskoczyła” na 4:1 i tym razem przewagę utrzymała wygrywając seta 6:2. W zaistniałej sytuacji niezbędny był więc rozstrzygający set trzeci.", "W decydującej partii, podobnie jak w secie drugim, jako pierwsza serwowała Dunka, ale tym razem, choć musiała bronić break-pointa, na początek utrzymała podanie. Prowadzenie Iga Świątek objęła po przełamaniu serwisu przeciwniczki na 2:1. Później łatwo nie było, poszczególne gemy miały wyrównany przebieg, ale przy sporej liczbie błędów popełnianych przez obie tenisistki, nieco dokładniejsza była jednak wyżej notowana  tenisistka z Raszyna. Polka raz jeszcze przełamała podanie rywalki na 4:1, miała przewagę dwóch przełamań i  wygrywając decydującego seta 6:1, po zwycięstwie w meczu 6:7, 6:2, 6:1. zameldowała się w IV rundzie BNP Paribas Open 2022 w Indian Wells rangi WTA 1000. Polka zakończyła spotkanie wykorzystując drugiego meczbola przy podaniu Dunki w gemie 7.", "W meczu o awans do ćwierćfinału Iga Świątek, rozstawiona w turnieju z numerem trzecim, zmierzy się z Angelique Kerber. Na razie najlepsza obecnie polska tenisistka powtórzyła wynik z poprzedniej edycji BNP Paribas Open, w której w październiku 2021 roku przegrała w IV rundzie z Łotyszką Eleną Ostapenko.", "Awans „Hubiego” z kłopotami", "Niemiec Oscar Otte okazał się dla rozstawionego z numerem 11. Huberta Hurkacza  trudnym przeciwnikiem i stawił najlepszemu polskiemu tenisiście zacięty opór. „Hubi” wygrał dopiero po trzysetowej batalii 6:3, 3:6, 6:3.", "W secie otwarcia zacięta, wyrównana rywalizacja trwała przez początkowych pięć gemów.  W gemie 6. rozstawiony w imprezie z numerem 11. wyżej notowany  „Hubi” zdobył  jednak przełamanie na 4:2 i odtąd dominując na korcie pewnie wygrał seta 6:3, do końca nie oddając już przeciwnikowi gema, a przewagę dokumentując jeszcze jednym przełamaniem.", "Niestety druga partia nie ułożyła się po myśli tenisisty z Wrocławia. Tym razem to Niemiec uzyskał przełamanie i przewagi już nie roztrwonił zwyciężając w secie 6:3. W tej sytuacji do rozstrzygnięcia potrzebna więc była trzecia partia.", "Decydujący set trzeci też był dla Polaka bardzo trudny. Wrocławianin w 5. gemie stracił podanie na 2:3, ale na szczęście w tym bardzo istotnym, na pewno niełatwym dla siebie momencie, zdołał się zmobilizować. Wrocławianin od razu odpowiedział re-breakien na 3:3, a co jeszcze ważniejsze “poszedł za ciosem”, do końca meczu nie przegrał już gema rozstrzygając nadspodziewanie trudne spotkanie na swoją korzyść 6:3, 3:6, 6:3.", "Przeciwnikiem Huberta Hurkacza w 1/16 finału będzie Amerykanin Steve Johnson (115. ATP), który niespodziewanie wygrał  w dwóch setach 7:6 (5), 6:4 z Asłanem Karacevem.", "Majchrzak pokonany przez Fritza", "Kamil Majchrzak w konfrontacji drugich “rakiet” Polski i USA od początku zdecydowanie ustępował Amerykaninowi. Taylor Harry Fritz już w 2 gemie I seta zdobył przełamanie, prowadził szybko 3:0 i do końca seta dominując na korcie gładko wygrał partię otwarcia 6:1. W secie drugim “Szumi” również nie miał nic do powiedzenia. Polak stracił serwis już na otwarcie tej partii i  tym razem był w stanie ugrać także tylko jednego gema. Stosunkowo największy opór  Kamil Majchrzak próbował stawić rywalowi w ostatnim, jak się okazało, gemie spotkania, lecz także nie dał rady, przegrywając całkowicie jednostronny mecz 1:6, 1;6.", "Majchrzak nie był faworytem niedzielnej konfrontacji, ale też trudno było się spodziewać aż takiego pogromu.", "Tenisista z Piotrkowa Trybunalskiego i tak może być zadowolony, gdyż wygrał w Indian Wells nie tylko swój pierwszy mecz w BNP Paribas Open, ale w ogóle pierwsze w karierze spotkanie w turnieju rangi ATP Masters 1000.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak zwycięski w debiucie w Indian Wells", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Kamil Majchrzak (75. ATP) rozegrał pierwszy w karierze mecz w głównej drabince zawodów BNP Paribas Open  ATP Masters 1000 na kortach twardych w Indian Wells. „Szumi”, praktycznie w sobotę nad ranem polskiego czasu, w meczu I rundy w dobrym stylu pokonał walczącego w ostatnim czasie z kontuzjami Słoweńca Aljaza Bedene (133. ATP) w dwóch setach 6:1, 7:5. W II rundzie przeciwnikiem Kamila Majchrzaka będzie w niedzielę Amerykanin Taylor Harry Fritz (20. ATP), który jako tenisista rozstawiony, w 1/64 finału imprezy w Kalifornii miał wolny los. Zwycięstwo numer 700 w głównym cyklu ATP Tour w karierze odniósł Andy Murray. ", "Dominacja w secie otwierającym mecz", "Kamil Majchrzak i Aljaz Bedene zmierzyli się ze sobą po raz drugi. Majchrzak odnosząc zwycięstwo zrewanżował się Słoweńcowi za porażkę w 2018 roku w spotkaniu Słowenia – Polska w Pucharze Davisa.", "Aljaz Bedene wraca dopiero do rywalizacji po ponad ośmiomiesięcznej przerwie spowodowanej kontuzją i brak ogrania był w jego poczynaniach na korcie od początku mocno zauważalny. Dobrze dysponowany Polak pierwsze przełamanie zanotował już w gemie 2 (pierwszym serwisowym rywala) i zdecydowanie dominując na korcie, wygrał partię otwarcia 6:1 w zaledwie 19 minut!", "Druga partia rozstrzygnięta w końcówce", "W miarę upływu czasu Słoweniec nawiązywał z Polakiem coraz bardziej wyrównaną rywalizację, w drugiej partii tenisista z Piotrkowa Trybunalskiego swoją wyższość udokumentował dopiero w końcówce. Wprawdzie w 1. oraz w 7, gemie Bedene musiał bronić po jednym break-poincie, ale podanie utrzymał, a że serwował w tej partii jako pierwszy, to Polak zawsze musiał “gonić” wynik.", "Kluczowe dla losów seta i całego meczu okazało się przełamanie, które “Szumi” zdobył w gemie 11 drugiej partii. obejmując prowadzenie 6:5, gdyż za chwilę polski tenisista pewnie zamknął seta wygraną 7:5 i w całym spotkaniu zwyciężył w dwóch setach 6:1. 7:5.", "Różne oblicza", "„Szumiego”", "Kamil Majchrzak wygrał dość pewnie i jak najbardziej zasłużenie, zaprezentował sporo ładnych akcji, ale z oceną jego dyspozycji należy się jeszcze wstrzymać, gdyż przeciwnik, mimo bardzo ambitnej postawy, po tak długim rozbracie z tenisem (w Indian Wellls wystąpił korzystając z zamrożonego rankingu), po prostu nie mógł postawić “Szumiemu” bardzo trudnych wymagań. Zwraca natomiast uwagę fakt, że Kamil Majchrzak nie potrafi utrzymać wysokiego poziomu gry przez całe spotkanie. Tym razem również tak  było. Po bardzo udanym secie pierwszym. mieliśmy znacznie słabszy w wykonaniu Polaka set drugi. W piątkowy wieczór w Indian Wells się to nie zemściło, gdyż rywal, chociaż nie tak znowu wiele zabrakło, żeby co najmniej doprowadził do rozstrzygającej trzeciej partii, tak naprawdę w obecnej formie nie był w stanie „Szumiemu” zagrozić. Tak naprawdę trochę niebezpiecznie było dla naszego reprezentanta było tylko w 8. gemie drugiej partii, kiedy przy prowadzeniu Słoweńca 4:3, Polak musiał bronić jedynego w całym spotkaniu break-pointa, „Szumi” jednak sobie poradził, a w końcówce przechylił szalę zwycięstwa na swoją korzyść.", "Cecz trwał 67 minut, z czego 48 minut set drugi, zdecydowanie dłuższy od całkowicie jednostronnego seta pierwszego. Spotkanie dobiegło końca, kiedy Bedene popełnił błąd przy pierwszej z dwóch piłek meczowych wypracowanych przez Polaka w gemie 12. drugiego seta przy własnym serwisie.", "Pewne jest, że Kamil Majchrzak już osiągnął (o tym było wiadomo jeszcze przed turniejem) najlepszy w karierze wynik w BNP Paris Open w Indian Wells (wcześniej w 2019 roku odpadł w I rundzie kwalifikacji przegrywając a Andriejem Rublowem). To zarazem pierwsza w karierze Kamila Majchrzaka wygrana w turnieju ATP rangi Masters 10000,", "Natomiast Aljaz Bedene na pierwszą wygraną po powrocie na korty, musi jeszcze poczekać.", "Hubert Hurkacz poznał rywala", "Swojego rywala w II rundzie poznał w piątek Hubert Hurkacz. W swoim pierwszym występie w grze pojedynczej w turnieju BNP Paribas Open 2022 rozstawiony z numerem 11. Hubert Hurkacz (11. ATP) zmierzy się z Niemcem Oscarem Otte (76. ATP), który w I rundzie 6:2, 1:6, 6:3 pokonał Francuza Richarda Gasqueta (81. ATP).", "Wcześniej Hubert Hurkacz zaprezentuje się w meczu I rundy gry podwójnej. Polska para Hubert Hurkacz/Łukasz Kubot zmierzy się z parą niemiecko/nowozelandzką Tim Puetz/Michael Venus,", "Jubileuszowa wygrana Andy’ego Murray’a", "Brytyjczyk Andy Murray, były lider rankingu ATP tenisistów, triumfator trzech turniejów wielkoszlemowych oraz dwukrotny mistrz olimpijski w grze pojedynczej, po zdecydowanie przegranym 1. secie odwrócił losy meczu z Japończykiem Taro Danielem wygrywając 1:6, 6:2, 6:4. Tym samym Szkot odniósł swoje zwycięstwo numer 700 w głównym cyklu ATP Tour w karierze. Jest czwartym  kontynuującym jeszcze karierę tenisistą, który osiągnął tę barierę. Więcej wygranych mają tylko Szwajcar Roger Federer (1251), Hiszpan Rafael Nadal (1043) oraz Serb Novak Djoković (991).", "Interesująca sobota Polaków w Indian Wells", "W sobotę na kortach w Indian Wells wystąpi czworo reprezentantów Polski. W II rundzie gry pojedynczej kobiet Magdalena Fręch (88. WTA) zmierzy się z wyżej notowaną Czeszką Marketą Vondrousovą (33. WTA). Mecz Fręch z Vondrousovą odbędzie się w Indian Wells na Stadium 8. Początek o godzinie 20 czasu polskiego.", "Na tym samym obiekcie w sobotę (w Polsce w nocy z soboty na niedzielę) wystąpi także Magda Linette. W II rundzie gry podwójnej kobiet  para polsko/tajwańska Magda Linette/Hao-Ching Chan  grać będzie z duetem chińskim Yifan Xu i Zhaoxuan Yang. Ten mecz został zaplanowany jako czwarty w kolejności od godziny 20 naszego czasu, a więc po meczu Magdaleny Fręch i jeszcze dwóch innych.", "Nieco wcześniej niż Magda Linette i Hao-Ching Chan, pojawią się na Stadium 5 w Indian Wells Hubert Hurkacz i Łukasz Kubot. W I rundzie gry podwójnej mężczyzn Polacy spotkają się z solidną parą Tim Puetz/Michael Venus (Niemcy/Nowa Zelandia). Rywale Polaków są rozstawieni w turnieju z numerem szóstym. Mecz Hurkacza i Kubota z Puetzem i Venusem został zaplanowany jako drugi od godz. 20 polskiego czasu.", "Wyniki", "mężczyźni", "I runda", "Kamil Majchrzak – Aljaz Bedene 6:1, 7:5", "Oscar Otte (Niemcy) – Richard Gasquet (Francja) 6:4, 6:4", "Miomir Kecmanović (Serbia) – Liam Broady (Wielka Brytania) 6:4,4:6,6:4", "Jordan Thompson (Australia) – David Goffin (Belgia) 4:6, 7:5, 7:6 (3)", "Dominik Koepfer (Niemcy) – Benoit Paire (Francja) 2:6, 7:5, 6:4", "Emil Ruusuvuori (Finkandia) – Philipp Kohlschreiber (NIemcy) 6:3, 6:3", "Andy Murray (Wielka Brytania) – Taro Daniel (Japonia) 1:6, 6:2, 6:4", "Jaume Munar (Hiszpania) – Juncheng Shang (Chiny) 6:3, 6:4", "Tommy Paul (USA) – Mikhail Kukushkin (Kazachstan) 6:4, 6:4", "Holger Vitus Nodskov Rune (Dania) – Ugo Humbert (Francja) 6:3, 6:2", "John Millman (Australia) – Jan-Lennard Struff 7:6 (6), 6:4)", "Facundo Bagnis (Argentyna) – Henri Laaksonen (Szwajcaria) 6:3, 7:6)", "Steve Johnson (USA) – Daniel Altmaier (Niemcy) 6:3, 7:6 (3)", "Botic Van De Zandschulp (Holandia) -Tennys Sandgren (USA) 6:4, 6:2", "Sam Querrey (USA) – Tallon Griekspoor (Holandia) 6:7 (3), 6:2, 6:4", "Brandon Nakashima (USA) – Adrian Mannarino (Francja) 6:2, 7:6 (4)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trzech Polaków w Indian Wells: Hurkacz, Majchrzak i Kubot", "date": "\n\t\t\t\t\t\t\t\t\t\t9 marca, 2022\t\t\t\t\t", "text": ["BNP Paribas Open, ", "jeden z najistotniejszych turniej", "ó", "w w tenisowym kalendarzu to oczywiście nie tylko impreza rangi WTA 1000 kobiet, ale r", "ó", "wnież zawody rangi ATP 1000 mężczyzn. W rywalizacji mężczyzn (początek w czwartek) weźmie udział trzech Polak", "ó", "w: w grze pojedynczej Hubert Hurkacz (11. ATP) i Kamil Majchrzak (75. ATP) oraz w grze podw", "ó", "jnej polska para Hubert Hurkacz/Łukasz Kubot.", "Hurkacz w szerokim gronie faworyt", "ó", "w", "Najlepszy obecnie polski tenisista Hubert Hurkacz został rozstawiony z numerem 11 i podobnie jak 31 innych rozstawionych zawodników, rozpocznie zmagania w singlu od II rundy.", "„Hubi” w dwóch poprzednich swoich występach w Indian Wells za każdym razem docierał do ćwierćfinału i także teraz jest wymieniany w szerokim gronie faworytów. Na początek wrocławianin zmierzy się w sobotę lub niedzielę z Francuzem Richardem Gasquetem (81. ATP) lub Niemcem Oscarem Otte (76. ATP). Potencjalny rywal Polaka w III rundzie to Asłan Karacew, turniejowy numer 22, a w rundzie IV rozstawiony z „siódemką” Andriej Rublow, z którym „Hubi” przegrał kilka dni temu w półfinale turnieju w Dubaju.", "Powrót Łukasza Kubota", "Dodać należy, że Hubert Hurkacz zagra w Indian Wells także w grze podwójnej, a jego partnerem będzie Łukasz Kubot. Dla tenisisty z Lubina, byłego mistrza wielkoszlemowych turniej ów Australian Open i Wimbledonu, będzie to powrót na korty po dłuższej przerwie spowodowanej problemami zdrowotnymi.", "Z kim zagra Majchrzak?", "Drugi z reprezentantów Polski w turnieju gry pojedynczej Kamil Majchrzak, zainauguruje zmagania od I rundy i meczu z wracającym po kontuzji (nie grał od lipca) tenisistą słoweńskim Aljazem Bedene (133. ATP), z którym w 2018 roku przegrał w meczu Pucharu Davisa. Teraz to Polak jest jednak faworytem, a jeśli wygra, jego rywalem w II rundzie będzie Amerykanin Taylor Harry Fritz (20. ATP). Potencjalny przeciwnik „Szumiego” w III rundzie to Hiszpan Pablo Carreno Busta, turniejowa „16”.", "Pierwszy taki turniej Daniiła Miedwiediewa", "Najwyżej rozstawiony jest w Indian Wells obecny lider rankingu ATP Daniił Miedwiediew. Dla tenisisty urodzonego w Moskwie od siedmiu lat nie mieszkającego już w Rosjii, będzie to pierwszy turniej, do którego przystąpi jako lider światowego rankingu. Pierwszym rywalem Miedwiediewa będzie albo Australijczyk Alexei Popyrin, albo tenisista z kwalifikacji. Górna połówka turniejowej drabinki, w której znalazł się Daniił Miedwiediew jest bardzo silna. Trafili do niej bowiem między innymi niepokonany w 2022 roku Hiszpan Rafael Nadal, Grek Stefanos Tsitsipas, Norweg Casper Ruud oraz obrońca tytułu Brytyjczyk Cameron Norrie, który triumfował w Indian Wells w poprzedniej edycji turnieju, w październiku 2021 roku.", "Wątpliwy udział Novaka Djokovicia", "Co ciekawe, w drabince turnieju znalazł się także Serb Novak Djoković, ale choć turniej rusza za dobę, wciąż nie wiadomo, czy lokalne władze dopuszczą Serba do występu Powodem jest oczywiście  brak szczepienia przeciwko COVID-19.", "Wydaje się, że udział słynnego Serba w imprezie jest mocno wątpliwy. Jeszcze przed rozpoczęciem losowania organizatorzy turnieju wydali oświadczenie. “Novak Djoković znalazł się na liście zawodników zgłoszonych do turnieju i weźmie udział w losowaniu drabinki. Jesteśmy w kontakcie z jego zespołem, jednakże nadal nie zostało wyjaśnione, czy będzie mógł wziąć udział w turnieju, czeka na zezwolenie na wjazd do kraju od CDC” – napisano.", "Serb o ile chce zagrać w Indian Wells (i następnie w Miami) musi być  jednak zaszczepiony Według ostatnich informacji zamieszczonych na stronie CDC, wszystkie osoby, które nie są obywatelami USA i nie mają statusu imigranta, a chcą przylecieć do Stanów Zjednoczonych, są zobowiązane do przedstawienia dokumentu świadczącego o przyjęciu szczepionki na COVID-19. Serb takiego dokumentu raczej przedstawić nie będzie w stanie. Już Kilka tygodni temu Djoković ogłosił że prędzej zrezygnuje z występów w turniejach, niż się zaszczepi. Jest jedynym tenisistą z pierwszej setki rankingu ATP, który nie przyjął szczepionki przeciwko COVID-19. Zresztą Djoković, choć został rozlosowany, jest jednocześnie na „We miss you Wall”, a więc na ścianie tych, których w Kalifornii zabraknie.", "Dla zwycięzcy ponad 1,2 mln dolarów premii finansowej", "Dodajmy, że zwycięzca otrzyma 1000 punktów do rankingu ATP oraz 1,2 mln dolarów premii finansowej.", "BNP Paribas Open, Indian Wells (USA)", "ATP Masters 1000 (kort twardy, pula nagród 8,584 mln dolarów)", "Drabinka turnieju", "Daniił Miedwiediew (1) wolny los", "Q – Alexei Popyrin (Australia)", "Filip Krajinović (Serbia) – Dusan Lajović (Serbia)", "Gael Monfils (Francja, 26) wolny los", "Carlos Alcaraz (Hiszpania, 19) wolny los", "Mackenzie McDonald (USA) – Marton Fucsovics (Węgry)", "Q – Hugo Gaston (Francja)", "Roberto Bautista Agut (Hiszpania, 15) wolny los", "Cameron Norrie (Wielka Brytania, 12) wolny los", "Pedro Martinez (Hiszpania) – Q", "Fabio Fognini (Włochy) – Pablo Andujar (Hiszpania)", "Nikołoz Basilaszwili (Gruzja, 18) wolny los", "Karen Chaczanow (25) wolny los", "Jenson Brooksby (USA) – Roberto Carballes (Hiszpania)", "Juan Manuel Cerundolo (Argentyna) – Jack Sock (USA, WC)", "Stefanos Tsitsipas (Grecja, 5) wolny los", "Rafael Nadal (Hiszpania, 4) wolny los", "Sebastian Korda (USA) – Q", "Federico Coria (Argentyna) – Pablo Cuevas (Urugwaj, PR)", "Daniel Evans (Wielka Brytania, 27) wolny los", "Reilly Opelka (USA, 17) wolny los", "Marcos Giron (USA) – Lorenzo Musetti (Włochy)", "Borna Corić (Chorwacja, PR) – Alejandro Davidovich (Hiszpania)", "Denis Shapovalov (Kanada, 13) wolny los", "Jannik Sinner (Włochy, 10) wolny los", "Soonwoo Kwon (Korea Południowa) – Laslo Djere (Serbia)", "Benjamin Bonzi (Francja) – Arthur Rinderknech (Francja)", "Lorenzo Sonego (Włochy, 21) wolny los", "Federico Delbonis (Argentyna, 32) wolny los", "Nick Kyrgios (Australia, WC) – Sebastian Baez (Argentyna)", "Q – Maxime Cressy (USA)", "Casper Ruud (Norwegia, 8) wolny los", "Matteo Berrettini (Włochy, 6) wolny los", "Ugo Humbert (Francja) – Q", "Facundo Bagnis (Argentyna) – Henri Laaksonen (Szwajcaria)", "Lloyd Harris (RPA, 30) wolny los", "Marin Cilić (Chorwacja, 24) wolny los", "Q – Miomir Kecmanović (Serbia)", "Q – Botic van de Zandschulp (Holandia)", "Felix Auger-Aliassime (Kanada, 9) wolny los", "Pablo Carreno (Hiszpania, 16) wolny los", "Q – Q", "Kamil Majchrzak (Polska) – Aljaz Bedene (Słowenia, PR)", "Taylor Fritz (USA, 20)", "Alex de Minaur (Australia, 29) wolny los", "Ilja Iwaszka (Białoruś) – Jan-Lennard Struff (Niemcy)", "Grigor Dimitrow (Bułgaria) – Tommy Paul (USA)", "Alexander Zverev (Niemcy, 3) wolny los", "Andriej Rublow (7) wolny los", "Dominik Koepfer (Niemcy) – Benoit Paire (Francja)", "Adrian Mannarino (Francja) – Brandon Nakashima (USA)", "Frances Tiafoe (USA, 28) wolny los", "Asłan Karacew (Rosja, 22) wolny los", "Steve Johnson (USA, WC) – Daniel Altmaier (Niemcy)", "Richard Gasquet (Francja) – Oscar Otte (Niemcy)", "Hubert Hurkacz (Polska, 11) wolny los", "Diego Schwartzman (Argentyna, 14) wolny los", "Q – Emil Ruusuvuori (Finlandia)", "Tallon Griekspoor (Holandia) – Sam Querrey (USA, WC)", "John Isner (USA, 23) wolny los", "Aleksander Bublik (Kazachstan, 31) wolny los", "Andy Murray (Wielka Brytania, WC) – Q", "Jordan Thompson (Australia) – David Goffin (Belgia)", "Novak Djoković (Serbia, 2) wolny los", "——", "W drabince mogą jeszcze nastąpić zmiany, chociażby z uwagi na nieobecność Djokovicia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zagra w Radomiu i Gdyni!", "date": "\n\t\t\t\t\t\t\t\t\t\t12 marca, 2022\t\t\t\t\t", "text": ["Iga Świątek zagra w kwietniowym meczu reprezentacji Polski oraz w lipcu w Gdyni podczas turnieju WTA 250 – BNP Paribas Poland Open. Czwarta obecnie tenisistka światowego rankingu kobiet wpierw wystąpi w spotkaniu Polska – Rumunia w ramach kwalifikacji do finałowego turnieju Billie Jean King Cup. Ten mecz zostanie rozegrany w Radomskim Centrum Sportu w dniach 15-16 kwietnia.", "Polscy kibice już mogą rezerwować czas i kupować bilety na mecz w Radomiu:", " Wyjątkowy rok dla polskich kibiców", "Ubiegły tydzień był dla Igi Świątek szczególny. 20-latka szła jak burza w turnieju WTA Tour 1000 w stolicy Kataru Doha i wywalczyła czwarty tytuł, dzięki czemu powróciła na czwartą pozycję w rankingu tenisistek, najwyższą w dotychczasowej karierze. Po raz pierwszy zajmowała ją już we wrześniu 2021 r., a także w styczniu tego, po tym, jak osiągnęła półfinał w wielkoszlemowym Australian Open.", "– Ten rok będzie tenisowo wyjątkowy dla polskich kibiców, ponieważ mecze Igi będzie można obejrzeć na żywo aż dwa razy, a takiej sytuacji nie było, odkąd w 2020 roku wygrała Roland Garros. Pierwszą okazją będzie rozgrywany w Radomiu Billie Jean King Cup, w którym drużyna Polski zmierzy się z Rumunią. W zespole rywalek ma wystąpić m.in. Simona Halep, tenisistka z czołówki światowego Touru. Bardzo cieszę się, że drugą okazję do kibicowania Idze Polacy będą mieli w lipcu w Gdyni na turnieju WTA 250 – BNP Paribas Poland Open – powiedziała Paulina Wójtowicz, managerka Igi Świątek i właścicielka licencji jedynego turnieju z cyklu WTA odbywającego się w Polsce.", "Dawid Celt: Celem zwycięstwo w meczu z Rumunkami ", "Świątek największy sukces w dotychczasowej karierze odnotowała w październiku 2020 roku, gdy jako pierwsza Polka w historii triumfowała w singlu w Wielkim Szlemie. Zwyciężyła na paryskich kortach im. Rolanda Garrosa bez straty seta, eliminując po drodze kilka wyżej notowanych i bardziej doświadczonych rywalek. W ubiegłym sezonie wygrała dwa turnieje WTA Tour – w Adelajdzie i Rzymie, a w lipcu odnotowała olimpijski debiut na igrzyskach w Tokio. W reprezentacji narodowej w BJKC (wcześniej Fed Cup) ma bilans meczów 7-3, w tym w singlu 5-2.", "– Rumunki to bardzo mocny zespół, z doświadczonymi zawodniczkami w składzie. Nasza reprezentacja musi przystąpić do tej rywalizacji z naszymi najlepszymi zawodniczkami na czele. Dlatego bardzo cieszę się z powrotu Igi do drużyny, bo z nią w składzie nasze szanse na zwycięstwo rosną. Wierzę, że tak samo będzie w przypadku Magdy Linette. Wartość tenisowa Igi jest ogromna i to wszyscy doskonale wiedzą. Mam nadzieję, że wspólnie z pozostałymi dziewczynami, uda nam się stworzyć dobrą atmosferę w drużynie i osiągnąć zamierzony cel, jakim jest oczywiście zwycięstwo. Liczę na to, że takie nazwiska, jak Świątek, Halep czy Linette spowodują, że hala w Radomiu wypełni się po brzegi, a publiczność będzie naszym dodatkowym zawodnikiem. Zapraszam wszystkich do kibicowania – powiedział Dawid Celt, kaptan reprezentacji Polski.", "Polskie tenisistki mają szansę na pierwszy występ w finałowym turnieju o Billie Jean King Cup w nowej formule. Przed reorganizacją Fed Cup i zmianą nazwy na BJKC, Polki awansowały do Grupy Światowej I (składała się z 8 najlepszych drużyn). W niej w lutym 2015 roku przegrała z Rosją w Kraków Arenie. Wówczas rywalizowały m.in. Agnieszka Radwańska, Maria Szarapowa czy Swietłana Kuzniecowa. Wcześniej, Polki dotarły w 1992 roku we Frankfurcie do ćwierćfinału, w którym uległy Niemkom (wtedy rywalizacja w elicie toczyła się w tradycyjnej drabince).", "Radom pisze tenisową historię", "W kwietniu 2021 roku Polki pokonały w bytomskiej Hali Na Skarpie zespół Brazylii 3:2. Dwa punkty w singlu zdobyła dla gospodyń Magdalena Fręch. Zawodniczka LOTOS PZT Team rozstrzygnęła też losy awansu wygrywając w parze z Katarzyną Kawą dramatyczny trzysetowy mecz w grze podwójnej. Po tym występie została przez Międzynarodową Federację Tenisową (ITF) nominowana do Heart Awards.", "Mecz Polska – Rumunia (16-17 kwietnia) będzie pierwszym międzynarodowym wydarzeniem odbywającym się w niedawno otwartym Radomskim Centrum Sportu, jednej z najnowocześniejszych hal sportowo-widowiskowych w kraju. Obiekt posiada trybuny na 5000 miejsc.", "Radom na dobre pisze swoją tenisową historię. W ubiegłym roku, w sierpniu, gościł pierwszą edycję kobiecego turnieju rangi ITF W25 – Lotos Radom Cup, zaliczanego do cyklu LOTOS PZT Polish Tour. A przygotowania do kolejnej już ruszyły.", "Polacy walczą w Pucharze Davisa", "Zanim będziemy mogli kibicować Polkom w Radomiu, już w tym tygodniu – w dniach 4-5 marca – męska reprezentacja prowadzona przez kapitana Mariusza Fyrstenberga wystąpi w wyjazdowym meczu z Portugalią w miejscowości Maia, koło Porto. Stawką będzie miejsce w Grupie Światowej I oraz walka we wrześniu o awans do przyszłorocznych kwalifikacji o prawo gry w finałowym turnieju o Puchar Davisa. Losowanie poszczególnych gier odbędzie się w czwartek po południu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Magdalena Fręch zagra w turnieju głównym w Kalifornii", "date": "\n\t\t\t\t\t\t\t\t\t\t9 marca, 2022\t\t\t\t\t", "text": ["Magdalena Fręch przegrała w finale kwalifikacji z Australijką Darią Saville (przed wyjściem za mąż Gavrilova) w trzech setach, choć przegrywała już 0:6, 0:3, ale zagra w turnieju gł", "ó", "wnym turniej BNP Paribas Open 2022 w Indian Wells w USA rangi WTA 1000 jako „lucky loser”. W środę deblowy mecz Magdy Linette.", "Polka w duecie z Tajwanką", "W Indian Wells w Kalifornii rozpoczyna się jedna z najbardziej prestiżowych imprez w kobiecym tenisie turniej BNP Paribas Open 2022 w Indian Wells w USA rangi WTA 1000 (kort twardy, pula nagród 8,369 mln dolarów. Z reprezentantek Polski jako pierwsza zagra poznanianka Magda Linette (62. WTA), która już w środowy wieczór (godz. 22) w parze z Tajwanką Hao-Ching Chan.  rozegra spotkanie I rundy gry podwójnej. Polka i Tajwanka zmierzą się z rozstawionymi z „czwórką” Chorwatką Dariją Jurak Schreiber i Słowenką Andreją Klepac (nr 4).", "Krejcikova wycofała się z turnieju", "Natomiast w czwartek, Magda Linette rozegra spotkanie I rundy gry pojedynczej z rutynowaną tenisistką niemiecką Andreą Petković (60. WTA). Iga Świątek (4. WTA) rozpocznie występy od II rundy i w pierwszym meczu zagra dopiero w piątek ze zwyciężczynią spotkania I rundy Clara Burel (Francja, 81. WTA) Anhelina Kalininą (Ukraina, 50 WTA).", "Dwustopniowych kwalifikacji nie przebrnęła Magdalena Fręch (88. WTA), w decydującej rundzie przegrywając z Australijką Darią Saville (409 WTA) 0:6, 6:3, 3:6. Polka wystąpi jednak w głównej drabince turnieju jako „lucky loser” („szczęśliwa przegrana”), gdyż wycofała się już rozlosowana jako turniejowa „jedynka” Czeszka Barbora Krejcikova, aktualna wiceliderka rankingu WTA. W I rundzie łodzianka zmierzy się w czwartek z Egipcjanką Mayar Sherif (67 WTA).", "Niesamowita pogoń bez szczęśliwego zakończenia", "Decydujący o awansie do turnieju głównego mecz Magdaleny Fręch z Darią Saville miał niesamowity, rzadko spotykany przebieg i pokazał jak bardzo zmienna potrafi być rywalizacja na korcie i jak w tenisie, zwłaszcza kobiecym, niczego do końca nie można być pewnym, jak długo mecz jeszcze się nie zakończy.", "Polka oczywiście nie była tak zdecydowaną faworytką, jak mógłby sugerować aktualny ranking WTA tenisistek, gdyż Daria Saville ( przed wyjściem za mąż Gavrilova) w przeszłości była nawet na 20 miejscu w rankingu, a jej obecna odległa lokata to przede wszystkim efekt długiej przerwy w występach spowodowanej problemami zdrowotnymi. Jednocześnie nikt chyba się nie spodziewał, że Australijka aż tak może zdominować wydarzenia na korcie. Tymczasem po dziewięciu rozegranych gemach Daria Saville prowadziła 6:0, 3:0 z przewagą dwóch przełamań w drugiej partii i Polce naprawdę poważnie “zajrzała w oczy” kompromitująca porażką 0:6, 0:6!. Zapowiadała się deklasacja polskiej tenisistki, a tnie tak znowu wiele brakowało, żeby Polka ten mecz wygrała. ", "Począwszy od czwartego gema drugiej partii spotkania Magdalena Fręch „rzuciła się” w niesamowitą pogoń i mogła odwrócić losy meczu. Teraz to Polka zaczęła niepodzielnie dominować na korcie i po wygraniu siedmiu kolejnych gemów nie tylko zwyciężyła w drugim secie 6:3 doprowadzając do rozstrzygającej o awansie trzeciej partii, ale na jej początek odebrała serwis rywalce obejmując prowadzenie 1:0 z przewagą przełamania. Na tym niestety kapitalna passa Polki dobiegła końca. Magdalena Fręch przegrała trzy następne gemy i chociaż w gemie piątym poderwała się jeszcze do walki odrabiając stratę przełamania, końcowy fragment meczu  należał zdecydowanie do Darii Saville, która  w odpowiedzi natychmiast ponownie wygrała gema serwisowego Polki (na 4:2) i tej przewagi już nie roztrwoniła. Daria Saville wygrała ostatecznie po trwającej 2 godziny i sześć minut batalii 6:0, 3:6, 6:3 i to ona zameldowała się w głównej drabince turnieju.", "We wtorkowym spotkaniu, w którym Fręch i Saville zmierzyły się ze sobą po raz pierwszy, Polka wykorzystała pięć z ośmiu break-pointów, Australijka – osiem z 16. Daria Saville zdobyła o 10 punktów więcej od Polki (87-77).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czy Novak Djoković zagra we French Open?", "date": "\n\t\t\t\t\t\t\t\t\t\t7 marca, 2022\t\t\t\t\t", "text": ["Dla Novaka Djokovicia pojawiło się „światełko w tunelu” w kwestii udziału Serba w rozpoczynającym się 22 maja wielkoszlemowym turnieju French Open 2022. Wszystko za sprawą zmiany przepis", "ów, do której doszło we Francji. Jak ogłosił premier Francji Jean Castex paszporty covidove nie będą już potrzebne, by uzyskiwać we Francji dostęp do poszczególnych miejsc,", " w tym także mieć możliwość uczestniczenia w zawodach sportowych", ". ", "Czy Novak Djoković zagra we French Open?", "Trudny początek roku dla Serba", "Początek roku 2022 oraz obecnego sezonu tenisowego 2022 nie jest łatwy dla Novaka Djokovicia. Ostatecznie Nole, choć poleciał do Australii, został z tego kraju deportowany i objęty trzyletnim zakazem wjazdu, nie bronił tytułu w wielkoszlemowym Australian Open, 29 lutego po ponad dwóch latach prowadzenia, stracił na rzecz Daniiła Miedwiediewa pozycję lider rankingu ATP tenisistów i przez to, że nie zamierza zaszczepić się przeciw COVID-19 (czytaj też: ", "), nie do końca wiadomo, jaka w najbliższych miesiącach czeka słynnego Serba tenisowa przyszłość.", "Jak dotąd w 2022 Djoković zagrał tylko w ubiegłotygodniowym turnieju ATP 500 korzystając z tego, że w Zjednoczonych Emiratach Arabskich nie ma konieczności posiadania paszportu covidowego i zaszczepienia się przeciwko COVID 19, odpadając w ćwierćfinale, bo na tym etapie pokonał go rewelacyjny Czech Jiri Vesely.", "Najbliższe dwa istotne, prestiżowe turnieje w męskim tenisie, rangi  ATP 1000 odbędą się w USA (BNP Paribas Open 2022 w Indian Wells oraz Miami Open 20022 w Miami, a ponieważ w Stanach Zjednoczonych wciąż obowiązują paszporty szczepionkowe, by móc uczestniczyć w rywalizacji sportowej. Wszystko wskazuje na to, że słynnego serbskiego tenisisty nie zobaczymy w marcu na kortach w Indian Wells i Miami, w imprezach uważanych za piątą i szóstą pod względem ważności w kalendarzu ATP Tour, zaraz po turniejach wielkoszlemowych.", "Światełko w tunelu", "Dla Novaka Djokovicoa pojawiło się natomiast „światełko w tunelu” w kwestii udziału Serba w rozpoczynającym się 22 maja wielkoszlemowym turnieju French Open 2022 na kortach im. Rolanda Garrosa w Paryżu, podczas którego Djoković broniłby zdobytego w 2021 roku tytułu. Wszystko za sprawą zmiany przepisów, do której doszło we Francji. Jak ogłosił premier Francji Jean Castex paszporty covidove nie będą już potrzebne, by uzyskiwać we Francji dostęp do poszczególnych miejsc w tym także mieć możliwość uczestniczenia w zawodach sportowych. Jeżeli do połowy maja nic się już w przepisach we Francji nie zmieni, Novak Djoković, który jest przeciwnikiem szczepień przeciw COVID -19, najprawdopodobniej będzie mógł wziąć udział we French Open 2022.", "Kolejną imprezą w której Djoković będzie mógł uczestniczyć może natomiast być kwietniowy turniej rangi ATP 1000 Monte Carlo Masters. Premier Castex zaznaczył, że (cytat za bbc.com): „spełnione są warunki, aby zawiesić wymóg posiadania paszportów covidowych tam, gdzie dotychczas trzeba było je okazywać”.", "Na pewno z nowym trenerem", "W których turniejach Novak Djoković ostatecznie wystąpi okaże się w przeszłości, natomiast już obecnie pewne jest, że nie poprowadzi go słowacki szkoleniowiec Marian Vajda, z którym Nole zakończył współpracę po ponad 15 latach (z krótką przerwą). To właśnie Vajda stoi za większością dotychczasowych wielkich sukcesów tenisisty z Belgradu.", "– Podczas pracy z Novakiem miałem szczęście oglądać jego przemianę w tenisistę, którym jest obecnie. Patrzę wstecz z wielką dumą i jestem bardzo wdzięczny za sukces, który razem osiągnęliśmy. Pozostaję jego największym kibicem na i poza kortem i nie mogę doczekać się nowych wyzwań – powiedział Vajda cytowany przez oficjalną stronę internetową Djokovicia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenisowe rankingi. Świątek czwarta. Hurkacz ponownie poza TOP 10", "date": "\n\t\t\t\t\t\t\t\t\t\t7 marca, 2022\t\t\t\t\t", "text": ["W rankingach ogłoszonych 7 marca 2022, w por", "ó", "wnaniu z notowaniami sprzed tygodnia nie zaszły poważniejsze zmiany. W TOP 10 rankingu WTA tenisistek tylko Maria Sakkari wyprzedziła Paulę Badosę Gibert i teraz to Greczynka jest sz", "ó", "sta, a Hiszpanka si", "ó", "dma. Iga Świątek zachowała najwyższą w karierze czwartą pozycję ze stratą tylko 77 punkt", "ó", "w do Aryny Sabalenki. W rankingu ATP tenisistów w TOP 10  dwie zmiany. Do czołowej dziesiątki powr", "ó", "cił Włoch Jannik Sinner, kt", "ó", "ry zamienił się miejscami z Hubertem Hurkaczem, więc teraz to Sinner zamyka pierwszą, a “Hubi” otwiera drugą dziesiątkę. Inny Włoch Matteo Berrettini odzyskał sz", "ó", "stą pozycję wyprzedzając Andrieja Rublowa. Liderami pozostają Ashleigh Barty i Daniił Miedwiediew.", "Barty", " ", "117 tydzień numerem 1 wśród tenisistek", "W rankingu WTA tenisistek 117 tydzień w roli liderki rozpoczęła Ashleigh Barty.Iga Światek niezmiennie czwarta, Magda Linette pozostała na miejscu 62. Magdalena Fręch, która awansowała o sześć lokat plasuje się wysoko jak jeszcze nigdy w karierze na 88 miejscu. Jeśli chodzi o inne reprezentantki Polski, o dwie pozycje awansowała 143 obecnie Katarzyna Kawa, natomiast o 12 lokat Maja Chwalińska, klasyfikowana na 257 miejscu. Az o 44 lokaty w dół obsunęła sią Urszula Radwańska – obecnie 278, zaś o 22 lokaty –  398 teraz Weronika Falkowska. W TOP 500 mamy jeszcze Martynę Kubkę, która awansowała na 490 pozycję (o cztery miejsca).", "Słynna Amerykanka Serena Williams jest sklasyfikowana na 235 miejscu, a jej starsza siostra Venus jest jeszcze znacznie dalej i wciąż zajmuje 470. lokatę!", "Inne polskie tenisistki w większości “zaliczyły” nieznaczny awans, ale poza zajmującą 532 lokatę Katarzyną Piter, plasują się one w rankingu na odległych już miejscach, w niektórych przypadkach nawet poza TOP 1000 notowania.", "Iga Świątek wciąż wiceliderką rankingu WTA Race", "Iga Świątek mając na koncie 1920 punktów, została wiceliderką rankingu WTA Race, który uwzględnia tylko wyniki danego roku kalendarzowego i stanowi podstawę kwalifikacji do kończącego sezon WTA Finals, do którego awansuje osiem najlepszych tenisistek tego rankingu. Na dzień 7 marca 2022 więcej punktów od tenisistki z Raszyna w rankingu WTA Race 2022 ma tylko triumfatorka wielkoszlemowego turnieju Australian Open 2022 i Adelaide International 1 Australijka Ashleigh Barty – 2470 pkt., a w czołowej ósemce plasują się jeszcze: Anett Kontaveit (Estonia) – 1310 pkt., Danielle Rose Collins (USA, finalistka Australian Open 2022) – 1301 pkt., Jelena Ostapenko (Łotwa) – 1136 pkt., Madison Keys (USA) – 1092 pkt., Maria Sakkari (Grecja) – 950 pkt. oraz Barbora Krejcikova (Czechy) – 895 pkt. W porównaniu z notowaniem z 28 lutego  czołówka “nie drgnęła”. Hiszpanka Garbine Muguruza, triumfatorka WTA Finals 2021 spadła o dwa miejsca i na razie z dorobkiem 415 punktów plasuje się w rankingu WTA Race 2022 na 22. pozycji. Magda Linette, która “uzbierała” 145 pkt. zajmuje 68 lokatę, a Magdalena Fręch mająca na koncie 80 pkt. jest na miejscu 99.", "TOP 25 rankingu WTA tenisistek z 7 marca 2022", "1. Ashleigh Barty (Australia) 7980 pkt., 2. Barbora Krejcikova (Czechy) 5073 pkt., 3. Aryna Sabalenka (neutralna) 4853 pkt., 4. Iga Świątek 4776 pkt., 5. Anett Kontaveit (Estonia) 4721 pkt., 6. Maria Sakkari (Grecja) 4436 pkt., 7. Paula Badosa Gibert (Hiszpania) 4424 pkt., 8. Karolina Pliskova (Czechy) 4242 pkt., 9. Garbine Muguruza (Hiszpania) 3235 pkt., 10. Ons Jabeur (Tunezja) 3065 pkt., 11. Danielle Rose Collins (USA) – 2972 pkt., 12. Jelena Ostapenko (Łotwa) 2880 pkt., 13. Emma Raducanu (Wielka Brytania) 2635 pkt., 14. Anastazja Pawluczenkowa (neutralna) 2473 pkt., 15. Victoria Azarenka (neutralna) 2271 pkt., 16. Angelique Kerber (Niemcy)  2232 pkt., 17. Cori Gauff (USA) 2231 pkt., 18. Elina Switolina (Ukraina) 2407 pkt., 19. Jessica Pegula (USA)  2206 pkt., 20. Elena Rybakina (Kazachstan) 2101 pkt., 21. Leylah Annie Fernandez (Kanada) 2066 pkt., 22. Tamara Zidansek (Słowenia) 1936 pkt., 23. Elise Mertens (Belgia) 1886 pkt., 24. Veronika Kudermetova (neutralna) 1875 pkt., 25. Belinda Bencić (Szwajcaria) 1871 pkt.", "62. (poprzednio 62) Magda Linette 994 pkt., 88 (94). Magdalena Fręch 739 pkt., 143 (145). Katarzyna Kawa – 438 pkt., 257. (269) Maja Chwalińska 263 pkt., 278. (234) Urszula Radwańska 236 pkt., 398. (376 ) Weronika Falkowska 132 pkt., 490. (494) Martyna Kubka 96 pkt.,  532 (533). Katarzyna Piter 83 pkt., 664. (666) Anastazja Szoszyna 53 pkt., 809. (812) Anna Hertel 35 pkt., 815. (818) Paula Kania-Choduń 34 pkt., 902. (920). Joanna Zawadzka 26 pkt., 954. (953) Weronika Baszak 22 pkt., 1083. (1088). Stefania Rogozińska-Dzik 16 pkt., 1366. (1367). Aleksandra Jeleń 7 pkt., 1507. (1507) Daria Kuczer 5 pkt., 1528. (1529) Julia Oczachowska 4 pkt.", "Przetasowania w rankingu tenisistó", "w", "W rankingu ATP tenisistów mecze Pucharu Davisa nie mogły wprowadzić i8 rzeczywiście nie wprowadziły poważniejszych zmian. W TOP 10 wypadł Hubert Hurkacz kosztem Jannika Sinnera, a na pozycjach 6/7 zamienili się miejscami Andriej Rublow i Matteo Berretti. Oprócz tego w TOP 25 znalazł się ponownie Chilijczyk Christian Garin.", "Jeśli chodzi o innych czołowych polskich tenisistów, Kamil Majchrzak pozostał na zajmowanej poprzednio najwyższej w karierze 75 pozycji, Kacper Żuk przesunął się o trzy lokaty w górę na 187 miejsce, natomiast Daniel Michalski awansował o kolejne 13 lokat i jest obecnie 341.", "Bez zmian w rankingu ATP Race", "W rankingu ATP Race to Turin 2022. którego czołówka ani drgnęła, zdecydowanie prowadzi niepokonany jeszcze w 2022 roku Hiszpan Rafael Nadal – 2750 pkt., a lokaty w czołowej ósemce zajmują jeszcze: Daniił Miedwiediew (neutralny) – 1675 pkt., Felix Auger-Aliassime (Kanada) – 1400 pkt., Stefanos Tsitsipas (Grecja) – 1305 pkt., Andriej Rublow (neutralny) – 1020 pkt., Denis Shapovalov (Kanada) – 875 pkt., Matteo Berrettini (Włochy) – 855 pkt. oraz Roberto Bautista Agut (Hiszpania) – 845 pkt. Niemiec Alexander Zverev, który triumfował w Nitto ATP Finals 2021, na razie zgromadził 470 pkt,. co daje mu w rankingu 15 lokatę. Hubert Hurkacz – 390 plt. jest wciąż 23. Novak Djoković – 90 pkt. na razie jest w tym rankingu… 111. ", "Od słynnego Serba dużo wyżej, na 51 miejscu, jest Kamil Majchrzak – 220 pkt. W tym rankingu 175 miejsce zajmuje Daniel Michalski – 46 pkt., a na pozycji 296 plasuje się Kacper Żuk – 19 pkt.", "TOP 25 rankingu ATP tenisistów z ", "7 marca ", "2022", "1. Daniił Miedwiediew (neutralny) 8615 pkt., 2. Novak Djoković (Serbia) 8465 pkt., 3. Alexander Zverev (Niemcy) 7515 pkt., 4. Rafael Nadal (Hiszpania) 6515 pkt., 5. Stefanos Tsitsipas (Grecja) 6325 pkt., 6. Matteo Berrettini (Włochy) 4928 pkt., 7. Andriej Rublow (neutralny) 4590 pkt.,  8, Casper Ruud (Norwegia) 3915 pkt., 9. Felix Auger-Aliassime (Kanada) 3883 pkt., 10. Jannik Sinner (Włochy) 3495 pkt., 11. Hubert Hurkacz 3468 pkt.,12. Cameron Norrie (Wielka Brytania) 3305 pkt., 13. Denis Shapovalov (Kanada) 3020 pkt., 14. Diego Sebastian Schwartzman 2660 pkt., 15. Roberto Bautista Agut (Hiszpania) 2480 pkt., 16. Pablo Carreno Busta (Hiszpania) 2220 pkt., 17. Reilly Opelka (USA) 2156 pkt; 18. Nikoloz Basiilashvili (Gruzja) 2121 pkt., 19. Carlos Alcaraz (Hiszpania) 2056 pkt.. 20. Taylor Harry Fritz (USA) – 2010 pkt.;  21. Lorenzo Sonego (Włochy) 1937 pkt., 22. Asłan Karacew (neutralny) 1933 pkt., 23. John Isner (USA) 1801 pkt., 24. Marin Cilić (Chorwacja) 1785 pkt., 25. Cristian Garin (Chile) 1716 pkt.", "Lokaty innych Polaków", "75. (poprzednio 75) Kamil Majchrzak 823 pkt.,  187. (190) Kacper Żuk 314 pkt., 341. (354). Daniel Michalski 127 pkt., 479. (481). Paweł Ciaś 71 pkt., 749. (773) Michał Dembek 28 pkt., 794 (796) Maciej Rajski 23 pkt.,  924. (926) Jan Zieliński 15 pkt., 969. (974)  Maks Kaśnikowski 13 pkt., 975. (979) Yann Wójcik 13 pkt., 1009. (1013) Szymon Kielan 11 pkt., 1026. (1031) Michał Mikuła 11 pkt., 1091. (1095) Wojciech Marek  9 pkt., 1201. (1205) Szymon Walków 6 pkt., 1272. (1273) Adrian Andrzejczuk 5 pkt., 1284. (1367) Martyn Pawelski 5 pkt., 1357 (1360) Piotr Matuszewski 4 pkt., 1427 (1429) Piotr Gryńkowski 4 pkt., 1517. (1517) Aleksander Orlikowski 3 pkt., 1598. (1600) Marcel Kamrowski 2 pkt., 1626. (1628) Mikołaj Lorens 2 pkt., 1669. (1671) Olaf Pieczkowski 2 pkt., 1674 (1676). Filip Kolasiński 2 pkt., 1776 (1777). Mateusz Terczyński 1 pkt., 1881 (1881) Piotr Pawlak 1 pkt., 1881 (1881) Borys Zgoła 1 pkt., 1988. (1985) Jasza Szajrych 1 pkt., 2061 (2067)  Alan Bojarski  1 pkt., 2067. (2061) Dominik Nazaruk 1 pkt., 2067 (2061), Filip Pieczonka 1 pkt., 2067 (2061) Maciej Smoła 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Duże emocje, ale bez niespodzianek", "date": "\n\t\t\t\t\t\t\t\t\t\t6 marca, 2022\t\t\t\t\t", "text": ["W tenisie mężczyzn ostanie dni minęły pod znakiem spotkań o Puchar Davisa 2022 by Rakuten. Odbyło się 12 spotkań, kt", "ó", "re wyłoniły uczestnik", "ó", "w turnieju finałowego 2022. Odbywały się także spotkania Grupy Światowej I i Grupy Światowej II. Niestety jedną z większych niespodzianek, dla nas in minus byłą porażka polskich tenisist", "ó", "w 0:4 z Portugalią w miejscowości Maia niedaleko Porto.", "Trudna przeprawa Niemców w Rio de Janeiro", "Do turnieju finałowego edycji 2022 awansowały Australia, Korea Południowa, Hiszpania, Holandia, Francja, Argentyna Włochy, Belgia, Szwecja, Kazachstan, Niemcy oraz USA. Pewne udziału w turnieju finałowym są także Chorwacja, Serbia i Wielka Brytania. Na razie nie wiadomo natomiast kto zastąpi, jeżeli w ogóle tak się stanie, wykluczoną z rozgrywek reprezentację Rosji, która nie będzie bronić prestiżowego trofeum.", "Rozstrzygnięcia nie są niespodziewane. Byłaby dużą niespodzianką porażka Kanady z Holandią, ale triumfatorzy ATP Cup 2022 wystąpili w Holandii bez najlepszych zawodników. Bez pauzującego ciągle Dominica Thiema nie poradzili sobie także Austriacy, którzy przegrali z Koreą Południową. Z najwyższym trudem Australia pokonała Węgry, a Włochy Słowację. W obu przypadkach jeszcze po grze podwójnej prowadziły drużyny ostatecznie pokonane. Trudną przeprawę miała w Rio de Janeiro reprezentacja Niemiec i nie wiadomo jak mecz Brazylia – Niemcy by się zakończył, gdyby w zespole niemieckim zabrakło Alexandra Zvereva.", "Bohater Alexander Bublik", "Bez wątpienia bohaterem reprezentacji Kazachstanu, która wygrała w Oslo z Norwegią, był Alexander Bublik. który pokonał między innymi ósmego w rankingu ATP Caspera Ruuda. W Argentynie ani jednego meczu nie byli w stanie wygrać Czesi, których rewelacyjny w Dubaju Jiri Veseli też najprawdopodobniej nie byłby w stanie poprowadzić do zwycięstwa.", "W Grupie Światowej I zwraca uwagę wygrana Izraela z RPA, zwłaszcza, że goście nie występowali wcale w słabym składzie.", "Reprezentacja Ukrainy, w związku ze zbrojną agresja Rosji musiała rozegrać spotkanie z Barbadosem nie u siebie, a w Turcji, ale sobie poradziła.", "W ogóle spotkania pokazały jak szeroki zasięg ma na świecie tenis, okazało się, że nawet na Jamajce zupełnie nieźle potrafią posługiwać się tenisową rakietą.", "KWALIFIKACJE DO GRUPY ŚWIATOWEJ", " – Węgry 3:2", "De Minaur – Piros 7:5, 6:2; Kokkinakis – Fucsovics 6:7 (4), 6:1, 3:6; Peers/L. Saville – Marozsan/Valkusz 4:6, 4:6; De Minaur – Fucsovics 7:6 (4), 6:4; Kokkinakis – Piros 6:4, 6:4.", "– Austria 3:1", "Nam – Novak 1:6, 4:6; Kwon – Rodionov 7:5, 6:4; Nam/Song – Erler/Miedler 6:4, 6:3; Kwon – Novak 7:5, 7:5.", " – Rumunia 3:1", "Bautista Agut – Boitan 6:3, 6:1; Alcaraz – Copil 6:4, 6:3; Davidovich Fokina/P. Martinez – Copil/Tecau 6:7 (2), 4:6; Bautista Agut – Copil 6:2, 6:3.", " – Kanada 4:0", "Van de Zandschulp – Galarneau 7:5, 7:6 (9); T. Griekspoor – Diez 6:4, 6:4; Koolhof/Middelkoop – Polansky/B. Schnur 7:5, 6:3; Haase – Diez 6:1, 6:2.", " – Ekwador 4:0", "Rinderknech – E. Gomez 6:2, 7:5; Mannarino – Quiroz 6:4, 4:6, 6:1; Herbert/Mahut – Escobar/D. Hidalgo 6:1, 7:6 (3); Bonzi – March 6:0, 6:2.", " – Czechy 4:0", "Baez – Lehecka 7:6 (4), 6:3; Schwartzman – Machac 2:6, 6:2, 6:3; M. Gonzalez/H. Zeballos – Lehecka/Machac 6:4, 6:4; Coria – Kopriva 6:2, 6:4.", "Słowacja – ", "2:3", "Gombos – Sinner 4:6, 6:4, 4:6; Horansky – Sonego 7:6 (2), 6:3; Polasek/Zelenay – Bolelli/Sinner 6:3, 1:6, 7:6 (3); Horansky – Sinner 5:7, 4:6; Gombos – Musetti 7:6 (3), 2:6, 4:6", "Finlandia – ", " 2:3", "Virtanen – Goffin 5:7, 6:3, 3:6; Ruusuvuori – Bergs 6:3, 7:5; Heliovaara/Ruusuvuori – Gille/Goffin 6:3, 2:6, 7:6 (5); Ruusuvuori – Goffin 4:6, 2:6; Virtanen – Bergs 4:6, 0:6.", " – Japonia 3:2", "Madaras – Watanuki 4:6, 4:6; E. Ymer – Daniel 7:5, 6:4; Goransson/E. Ymer – McLachlan/Uchiyama 2:6, 7:6 (7), 7:5; Madaras – Daniel 0:6, 5:7; E. Ymer – Watanuki 6:3, 6:3.", "Norwegia – ", "1:3", "Ruud – Kukushkin 6:1, 6:4; Durasovic – Bublik 3:6, 2:6; Bratholm/Durasovic – A. Golubev/Nedovyesov 6:7 (10), 3:6; Ruud – Bublik 4:6, 7:5, 4:6.", "Brazylia – ", " 1:3", "Seyboth Wild – A. Zverev 4:6, 2:6; Monteiro – Struff 6:3, 1:6, 6:3; Meligeni Rodrigues Alves/Soares – Krawietz/Puetz 6:4, 6:7 (4), 4:6; Monteiro – A. Zverev 1:6, 5:7.", " – Kolumbia 4:0", "Korda – Mejia 6:4, 1:6, 6:4; Fritz – A. Gonzalez 6:1, 6:0, Ram/Sock – Barroentos/Cabal 6:3, 6:4, T. Paul – Mejia 7:5, 7:6 (4).", "—–", "GRUPA ŚWIATOWA I", " – Dania 4:0", "Ramanathan – Sigsgaard 6:3, 6:2; Bhambri – Torpegaard 6:4, 6:4; Bopanna/Sharan – Nielsen/Torpegaard 6:7 (3), 6:4, 7:6 (4); Ramanathan – Ingildsen 5:7, 7:5, 10:7.", " – Barbados 3:0", "Krutykh – D. King 6:2, 6:1; Marchenko – Foster-Estwick 6:3, 6:1; Krutykh/Marchenko – Foster-Estwick/D. King 6:4, 7:5,", "Mecz przeniesiony do Turcji odbył się w Antalyi na twardych kortach obiektu Rixos Premium Belek.", " – Litwa 3:2", "A. Khan – Grigelis 7:6 (5), 3:6, 6:3; Shoaib – Berankis 4:6, 7:6 (2), 4:6; A. Khan/Qureshi – Berankis/Grigelis 4:6, 7:6 (4), 7:5; A. Khan – Berankis 6:7 (4), 7:6 (6), 4:6; Qureshi – Butvilas 6:4, 7:6 (2).", "Uzbekistan – ", " 2:3", "Fayziev – Ilkel 6:3, 6:7 (1), 6:4; Fomin – Celikbelik 3:6, 4:6; Fayziev/Fomin – Celikbelik/Erel 6:2, 6:4; Fayziev – Celikbelik 6:4, 1:6, 4:6; Fomin – Ilkel 6:7 (2), 6:7 (4).", "Tunezja – ", "1:3", "Echargui – Dzumhur 3:6, 6:3, 5:7; Jaziri – Basic 5:7, 7:5, 6:3; Echargui/Jaziri – Basic/Brkic 6:1, 4:6, 3:6; Jaziri – Dzumhur 7:6 (5), 3:6, 3:6.", " – RPA 3:1", "Cukierman – L. Harris 4:6, 4:6; Oliel – Roelofse 6:2, 6:3; Cukierman/Erlich – L. Harris/Klaasen 7:6 (3), 3:6, 6:3; Oliel – L. Harris 6:3, 6:4.", " – Liban 3:1", "Stricker – Hassan 3:6, 3:6; Laaksonen – Habib 5:7, 6:3, 6:3; Huesler/Stricker – Habin/Hassan 6:4, 7:6 (3); Laaksonen – Hassan 6:4, 7:6 (4).", "– Słowenia 4:0", "Tabilo – Artnak 6:3, 6:3; Jarry – Rola 6:3, 3:6, 7:5; Barrios Vera/Tabilo – Dominko/Rola 6:2, 6:3; Fernandez Flores – Dominko 3:6, 7:6 (4), 10:2.", "– Urugwaj 3:1", "Statham – Carou 6:4, 6:2; Rai – P. Cuevas 4:6, 2:6; Sitak/Venus – Behar/P. Cuevas 6:3, 6:4; Statham – P. Cuevas 7:6 (3), 6:2.", " – Boliwia 3:1", "Varillas – M. Dellien 6:2, 6:2; Con. Huertas del Pino – H. Dellien 1:6, 4:6; Galdos/Varillas – Arias/F. Zeballos 3:6, 6:3, 7:5; Varillas – H. Dellien 6:4, 4:6, 7:6 (8).", " – Białoruś walkower dla Meksyku.", "……….", "GRUPA ŚWIATOWA II", "Tajlandia – ", " 2:3", "Samrej – Strombachs 6:7 (4), 6:3, 4:6; Charoenphon – Gulbis 4:6, 2:6; Isaro/Suksumrarn – Gulbis/Strombachs 4:6, 7:5, 6:0; Samrej – Gulbis 4:6, 6:4, 4:6; Charoenphon – Kupfers 6:2, 6:4.", " – Wenezuela 3:0", "Fitriadi – Lamas Villarroel 6:3, 6:4; Rungkat – L.D. Martinez 7:6 (4), 6:1; Fitriadi/Rungkat – L.D. Martinez/Munoz-Abreu 6:1, 7:5; Maruf – Munoz-Abreu 5:4 anulowany", "– Cypr 4:1", "Safwat – Efstathiou 6:3, 6:2; K-M. Maamoun – Chrysochos 3:6, 4:6; K-M. Maamoun/Safwat – Chrysochos/Neos 4:6, 6:3, 6:4; Safwat – Chrysochos 5:7, 6:2, 6:0; Elsayed – Christodoulou 6:3, 6:3.", "Zimbabwe – ", " 1:3", "B. Lock – Miralles 6:1, 6:1; M. Sibanda – M. Arevalo 6:4, 3:6, 6:7 (8); B. Lock/C.J. Lock – M. Arevalo/Miralles 6:4, 3:6, 2:6; B. Lock – M. Arevalo 3:6, 7:5, 4:6.", "Benin – ", " 1:3", "Klegou – H.K. Wong 6:1, 4:6, 1:4 i krecz Klegou; N’tcha – Ch.L.C. Wong 4:6, 4:6; Klegou/Monnou – Ch.L.C. Wong/H.K. Wong 2:6, 6:1, 4:6; Monnou – Ng 6:4, 6:4.", " – Maroko 4:0", "Catarina – Moundir 6:3, 6:4; Vacherot – Benchetrit 6:2, 6:4.; Arneodo/Nys – Benchetrit/Ouahab 6:1, 6:2; Catarina – Dlimi 7:5, 6:1.", " – Jamajka 3:2", "Pervolarakis – Phillips 2:6, 6:4, 3:6; P. Tsitsipas – Bicknell 3:6, 5:7; Kalovelonis/P. Tsitsipas – Bicknell/Phillips 6:2, 6:3; Thanos – Bicknell 6:4, 6:4; P. Tsitsipas – Phillips 4:6, 6:3, 6:4.", " – Paragwaj 3:1", "Kuzmanov – Escurra Isnardi 7:6 (5), 6:0; Lazarov – Vallejo 6:4, 6:1; Donski/Lazarov – Borba/Escurra Isnardi 6:3, 7:5; Nesterov – Vallejo 6:7 (6), 7:6 (2), 5:10.", " – Wietnam 3:1", "Hardt – Trinh 6:1, 6:4; Cid Subervi – Ly 4:6, 6:3, 6:1; Bertran/Hardt – Le/Ly 6:7 (7), 6:4, 6:1; Gandini – Nguyen 4:6, 1:2 krecz Gandiniego", " – Wyspy Północnej Mariany 4:0", "Zopp – Mainguy 6:2, 6:4; Lajal – Sinclair 7:5, 7:5; Raisma/Zopp – Baudinet/Sinclair 6:4, 6:2; Ivanov – Stubbings 6:2, 6:2.", "Gwatemala – ", "0:4", "W. Gonzalez – Wu 0:6, 3:6; Diaz-Figueroa – Tseng 5:7, 4:6; Diaz-Figueroa/W. Gonzalez – Hsu/Wu 4:6, 3:6; S. Dominguez – Tseng 4:6, 3:6.", "Chiny – ", " (walkower dla gości).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Katarzyna Piter nie zagra w Monterrey o tytuł", "date": "\n\t\t\t\t\t\t\t\t\t\t6 marca, 2022\t\t\t\t\t", "text": ["Katarzyna Piter i Ukrainka Kateryna Volodko nie zagrają o tytuł w grze podw", "ó", "jnej podczas turnieju ", "Abierto GNP Seguros (WTA 250, kort twardy, pula nagród 239,4 tys. dolarów", ") w Monterrey w Meksyku. W p", "ó", "łfinale ", "para Piter/Volodko przegrała w dw", "ó", "ch setach 3:6, 3:6 z duetem ", "Xinyun Han/Yana Sizikova.", "Szkoda straconej szansy", "Katarzyna Piter i Kateryna Volodko (panieńskie nazwisko Bondarenko) mogą żałować szansy, którą zmarnowały w 5. gemie pierwszego seta, kiedy nie wykorzystały dwóch break-pointów na przełamanie serwisu rywalek. Przeciwniczki okazały się skuteczniejsze i to one w gemie 8. uzyskały przełamanie, a następnie przy własnym serwisie “zamknęły” seta. Druga partia półfinału to już wyraźniejsza przewaga Chinki i występującej jako zawodniczka niezależna tenisistki rosyjskiej. Xinyun Han i Yana Sizikova prowadziły już 5:1 i chociaż para polsko-ukraińska walczyła, po obronie trzech piłek meczowych zbliżyła się na 3:5, nic więcej już nie ugrała.", "Nie będzie powtórki z Gdyni", "Katarzyna Piter i Kateryna Volodko nie zdołały tym samym powtórzyć co najmniej osiągnięcia z 2021 roku, kiedy podczas turnieju w Gdyni dotarły wspólnie do finału. Katarzyna Piter wciąż ma zatem na koncie jeden tytuł w grze podwójnej w imprezie WTA Tour, po który sięgnęła w 2013 roku w Palermo, gdzie występowała w parze z Francuzką Kristiną Mladenović oraz pięć finałów (ostatni w Cjuj-Napoca w sierpniu 2021 z Egipcjanką Mayar Sherif).  Natomiast Kateryna Volodko pozostała na razie jako triumfatorka czterech turniejów WTA Tour w deblu, w tym wielkoszlemowego Australian Open 2008 z siostrą Aloną Bondarenko.", "W finale para Xinyun Han/ Yana Sizikova zmierzy się z Amerykankami Catheriną Harrison i Sabriną Santamarią, które w 1/8 finału wyeliminowały polsko-meksykańską parę Paula Kania-Choduń/Renata Zaraguza.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Polska przegrała z Portugalią 0:4", "date": "\n\t\t\t\t\t\t\t\t\t\t5 marca, 2022\t\t\t\t\t", "text": ["Polscy tenisiści przegrali z reprezentacją Portugalii 0:4 w spotkaniu o Puchar Davisa na korcie ziemnym w hali, w miejscowości Maia koło Porto. Gospodarze wywalczyli w ten sposób awans do Grupy Światowej I w tych prestiżowych rozgrywkach.", "Debel nie po myśli biało-czerwonych", "W pierwszym sobotnim meczu debel LOTOS PZT Team – Szymon Walków i Jan Zieliński spotkał się z Nuno Borgesem i Francisco Cabralem. Polscy tenisiści, po świetnych ubiegłorocznych występach, na jesieni po raz pierwszy weszli do czołowej setki specjalistów w grze podwójnej. Obecnie Walków jest 93. w rankingu, a Zieliński – 79. (Cabral 143., Borges 148.).", "Polacy dobrze rozpoczęli spotkanie i szybko odskoczyli na 5:1 i chociaż potem oddali rywalom dwa gemy, to rozstrzygnęli losy tej partii 6:3, po 31 minutach gry. W drugim secie kluczowe okazało się jedno przełamanie serwisu Zielińskiego, już w drugim gemie i Portugalczycy wygrali również 6:3, wyrównując stan meczu po 69 minutach.", "Decydująca partia od początku układała się po myśli Borgesa i Cabrala, którzy rozpoczęli ją od zdecydowanego prowadzenia 4:0 i 40-0, ale polskim tenisistom udało się wyjść na 1:4. Potem od stanu 1:5 zdobyli co prawda trzy gemy, ale nie zdołali odwrócić losów trwającego dwie godziny i cztery minuty meczu.", "– Ogromna szkoda, że Szymek i Janek przegrali. Tym bardziej, że mecz rozpoczął się dla nich udanie, bo pewnie zdobyli pierwszego seta. W drugim była wyrównana gra i szczęście dopisało rywalom. Niestety początek trzeciego kompletnie chłopakom nie wyszedł, Portugalczycy zbyt łatwo uzyskali przewagę i poczuli się pewnie, a nasz debel musiał gonić ich, było blisko wyrównania, no się jednak nie udało. Niestety całe spotkanie tutaj nie potoczyło się po naszej myśli – ocenił kapitan reprezentacji Polski Mariusz Fyrstenberg.", "Portugalski duet rozstrzygnął losy zwycięstwa w dwudniowej rywalizacji, więc do zamykającego jej singla kapitan Mariusz Fyrstenberg delegował do gry Zielińskiego, natomiast Rui Machado – Gastao Eliasa. Portugalczyk szybko odskoczył na 5:0, zanim oddał jedynego w tej partii gema rywalowi, specjalizującemu się w grze podwójnej. W drugim secie było więcej walki, ale i jego zawodnik Centralnego Klubu Tenisowego Grodzisk Mazowiecki przegrał, tym razem 3:6. ", "Ulubiona nawierzchnia Portugalczyków", "– Nie można nikomu z naszej drużyny odmówić waleczności, chęci do gry i solidnego przygotowania, bo na treningach wszyscy ciężko pracowali. Na pewno przeciwnicy maksymalnie wykorzystali możliwości, jakie daje organizacja meczu, bo wybrali swoją ulubioną nawierzchnię, bardzo wolną, ale też dość miękkie i ciężkie piłki. Ale tu każda ze stron miała takie same warunki. Było sporo walki, zacięte trzysetowe mecze, ale w najważniejszych końcówkach szczęści e nam nie dopisało, niestety – powiedział Fyrstenberg.", "Sobotnią rywalizację reprezentacja Polski rozpoczęła do stanu 0:2. W piątek rozegrano dwa pojedynki singlowe, w których lepsi okazali się zawodnicy gospodarzy. Najpierw 190. w rankingu ATP Tour Kacper Żuk (LOTOS PZT Team) poniósł porażkę 3:6, 6:2, 4:6 z liderem Portugalczyków Joao Sousą (87. ATP). Następnie 75. na świecie Kamil Majchrzak (LOTOS PZT Team) przegrał nieoczekiwanie 6:3, 4:6, 3:6 z Nuno Borgesem (165.).", "– Trochę szkoda obydwu meczów, bo w obydwu decydowały pojedyncze piłki czy decyzje. Kacper postawił trudne warunki gry bardziej doświadczonemu Sousie, zagrał bardzo dobry mecz. Trzeba pamiętać, że Joao w tym roku gra znowu swój najlepszy tenis, wygrał w lutym turniej ATP 250 w Pune i wrócił po dłuższej przerwie do pierwszej setki.  Niewiele brakło Kacprowi do zwycięstwa. Natomiast w drugim meczu Borges niesamowicie skutecznie zmienił taktykę po przegraniu pierwszego seta i świetnie wykorzystywał to, że kort był bardzo wolny i uniemożliwiał Kamilowi agresywną grę. Ale tu też decydowało kilka pojedynczych piłek, bo mogło się wszystko skończyć równie dobrze na naszą korzyść – ocenił Fyrstenberg. ", "W składzie polskiej drużyny na mecz Pucharu Davisa znaleźli się trzej zawodnicy Centralnego Klubu Tenisowego Grodzisk Mazowiecki: Majchrzak, Żuk i Zieliński, Walków ze Stowarzyszenia REDECO Wrocław SiR Wrocław oraz Daniel Michalski z Warszawskiego Klubu Tenisowego Mera.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Żuk i Sousa otworzą mecz w Portugalii", "date": "\n\t\t\t\t\t\t\t\t\t\t3 marca, 2022\t\t\t\t\t", "text": ["Kacper Żuk (LOTOS PZT Team) i Joao Sousa rozpoczną w piątek o godzinie 13.00 pojedynek Pucharu Davisa Portugalia – Polska. Stawką dwudniowej rywalizacji na korcie ziemnym w hali w miejscowości Maia koło Porto będzie miejsce w Grupie Światowej I oraz prawo gry we wrześniu o udział w przyszłorocznych kwalifikacjach do turnieju finałowego o Puchar Davisa.", "W drugim piątkowym meczu singlowym Kamil Majchrzak (LOTOS PZT Team) zagra z Nuno Borgesem.", "Kapitan reprezentacji Polski Mariusz Fyrstenberg do gry podwójnej delegował zgrany duet LOTOS PZT Team – Szymon Walków i Jan Zieliński. Ich rywalami na otwarcie drugiego dnia rywalizacji (o godz. 11.00) będą Borges i Francisco Cabral.", "Po nich na kort wyjdą „pierwsze rakiety” zespołów, czyli Majchrzak i Sousa. Jeśli będzie konieczne, to w piątym meczu zobaczymy Żuka i Borgesa.", "W polskiej drużynie – obok Majchrzaka, Żuka i Zielińskiego, reprezentujących Centralny Klub Tenisowy Grodzisk Mazowiecki oraz Walkowa (Stow. REDECO Wrocław SiR Wrocław) znalazł się także trzeci singlista, Daniel Michalski (Warszawski Klub Tenisowy Mera).", "Ramowy plan gier:", "gra pojedyncza", "Nuno Borges – Kamil Majchrzak", "Joao Sousa – Kacper Żuk", "gra podwójna", "Nuno Borges, Francisco Cabral – Szymon Walków, Jan Zieliński", "gra pojedyncza", "Joao Sousa – Kamil Majchrzak", "Nuno Borges – Kacper Żuk", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Po pierwszym dniu Polska przegrywa z Portugalią 0:2", "date": "\n\t\t\t\t\t\t\t\t\t\t4 marca, 2022\t\t\t\t\t", "text": ["To nie był dobry dzień dla reprezentantów Polski walczących w miejscowości Maia koło Porto, w spotkaniu o awans do Grupie Światowej I rozgrywek o Puchar Davisa. Biało-czerwoni przegrywają z Portugalią 0:2 po dwóch pojedynkach singlowych.", "Lider gospodarzy pokonał Kacpra Żuka", "Dwudniową rywalizację rozpoczęli w piątek w południe (czasu lokalnego) 190. w rankingu ATP Tour Kacper Żuk (LOTOS PZT Team) i lider drużyny gospodarzy Joao Sousa, 87. na świecie. Było to ich pierwsze spotkanie, a zwycięsko wyszedł z niego Portugalczyk 6:3, 2:6, 6:4.", "W początkowej fazie doszło do obustronnych przełamań, ale potem obaj tenisiści pilnowali swoich serwisów, do ósmego gema. W nim zawodnik Centralnego Klubu Tenisowego Grodzisk Mazowiecki po raz drugi w meczu stracił swoje podanie na 3:5. Chwilę później Sousa rozstrzygnął losy pierwszego seta wynikiem 6:3, po blisko 50 minutowej wyrównanej walce.", "Druga partia ułożyła po myśli Polaka, który zdobył „breaka” w czwartym gemie i potem podwyższył prowadzenie na 4:1 i 5:2, zanim wygrał ją 6:2 i po 90 minutach wyrównał stan meczu. ", "Niebezpiecznie dla Żuka, bo od straty podania, rozpoczął się trzeci set, ale szybko opanował sytuację i objął prowadzenie 2:1. Jednak od tego momentu bardziej doświadczony Portugalczyk, który pięć lat temu był 28. w rankingu ATP Tour, zdobył cztery kolejne gemy.", "Tenisista LOTOS PZT Team zaczął odrabiać straty i wyszedł z 2:5 na 4:5, ale w kolejnym gemie Sousa rozstrzygnął na korzyść gospodarzy losy seta 6:4 i trwającego dwie godziny i 31 minut pojedynku.", "– To był dobry mecz z obu stron, tak naprawdę o wszystkim zadecydowały detale. W trzecim secie się trochę zatrzymałem na dwa, trzy gemy, no i to zadecydowało o końcowym wyniku, bo nie udało mi się odrobić tej straty. Ale cały mecz był bardzo wyrównany, parę piłek dosłownie zadecydowało o zwycięstwie Joao. Myślę, że to było dobre otwarcie rywalizacji z Portugalią, niestety przegrałem, ale to, że zostawiłem serducho na korcie, to myślę pokaże chłopakom, że możemy wygrać z nimi, bo po to tu przyjechaliśmy – powiedział po meczu zawodnik CKT Grodzisk Maz.", "– Sousa mnie niczym nie zaskoczył. Widziałem go ostatnio na kilku turniejach, on też mnie na pewno widział, jak ja gram. Także przed tym meczem znaliśmy swoje style, mocne i słabe strony. On w tym sezonie gra znowu bardzo dobrze, zresztą nieprzypadkowo wygrał turniej ATP 250 w Pune. Na pewno wychodziłem na kort nie w roli faworyta, ale też nie jako skazany na porażkę. Starałem się maksymalnie mu napsuć dziś krwi i mocno docisnąć do ściany, co mi się udało. No niestety, nie zdołałem zrealizować celu i zdobyć pierwszego punktu, żeby Kamil mógł wyjść na kort przy wyniku 1:0 dla nas, ale wierzę, że zdobędzie punkt na 1:1 – dodał Żuk.", "Trzy sety Kamila Majchrzaka", "W drugim piątkowym meczu wyszedł na kort lider polskiej drużyny Kamil Majchrzak (LOTOS PZT Team), sklasyfikowany na 75. miejscu w rankingu ATP Tour (najwyższym w karierze). Zawodnik reprezentujący od tego roku CKT Grodzisk Maz. przegrał nieoczekiwanie 6:3, 4:6, 3:6 z Nuno Borgesem, 165. na świecie. Był to ich pierwszy pojedynek.", "Polak świetnie rozpoczął mecz i szybko odskoczył na 5:1, ale wtedy nieoczekiwanie przegrał swój serwis, po czym reprezentant gospodarzy doprowadził do stanu 5:3. W tym momencie Kamil zdołał opanować sytuację i zakończył seta wynikiem 6:3, po 26 minutach gry.", "W drugim secie Majchrzak zdobył „breaka” na 3:2, ale rywal odrobił stratę nieoczekiwanie odskoczył na 5:3. W tym momencie Polak zdołał go przełamać, ale za chwilę oddał mu swoje podanie i całą partię 4:6, po godzinie i 24 minutach.", "W drugiej części decydującej partii obaj tenisiści mieli problemy z utrzymywaniem swoich podań, ale w tej nerwowej końcówce lepiej odnalazł się Borges. Przy stanie 5:3 i 40-0 wykorzystał pierwszego z trzech meczboli, po równych dwóch godzinach gry.", "Rywalizacja zostanie wznowiona w sobotę o godzinie 11.30 (czasu polskiego), meczem deblowym, do którego kapitan Mariusz Fyrstenberg desygnował duet LOTOS PZT Team – Szymon Walków (Stow. REDECO Wrocław SiR Wrocław) i Jan Zieliński (CKT Grodzisk Maz.). Ich rywalami będą Nuno Borges i Francisco Cabral. Potem na kort wyjdą „pierwsze rakiety” zespołów, czyli Majchrzak i Sousa, a jeśli będzie konieczne, to w piątym meczu Żuk zmierzy się z Borgesem.", "W składzie polskiej reprezentacji, powołanej na ten mecz, znalazł się też trzeci singlista – Daniel Michalski (Warszawski Klub Tenisowy Mera).", "Zwycięzcy tego spotkania awansują do Grupy Światowej I i jednocześnie zapewnią sobie prawo gry we wrześniu o udział w przyszłorocznych kwalifikacjach do turnieju finałowego o Puchar Davisa.", "Wyniki:", "gra pojedyncza", "Joao Sousa – Kacper Żuk 6:3, 2:6, 6:4", "Nuno Borges – Kamil Majchrzak 3:6, 6:4, 6:3", "gra podwójna", "Nuno Borges/Francisco Cabral – Szymon Walków/Jan Zieliński", "gra pojedyncza", "Joao Sousa – Kamil Majchrzak", "Nuno Borges – Kacper Żuk", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Monterrey. Katarzyna Piter w półfinale debla. Elina Svitolina odpadła z turnieju", "date": "\n\t\t\t\t\t\t\t\t\t\t5 marca, 2022\t\t\t\t\t", "text": ["Katarzyna Piter i Kateryna Volodko pokonały w ćwierćfinale turnieju WTA 250 Abierto GNP Seguros 2022 w Monterrey w Meksyku parę węgiersko-hiszpańską Dalma Galfi/Nuria Parrizas-Diaz 6:1, 6:2. Z turnieju odpadła Elina Svitolina przegrywając w sobotę rano polskiego czasu w półfinale singla z Marią Camilę Osorio Serrano. Svitolina premie finansowe przekazuje na rzecz ukraińskiej armii oraz cele charytatywne.", "W imprezie rangi WTA 250 Abierto GNP Seguros 2022 w Monterrey w Meksyku w singlu występowała jedna reprezentantka Polski Magdalena Fręch, ale już w I rundzie przegrała 3:6. 6:7 (6) z wyżej notowaną Kolumbijką Marią Camilą Osorio Serrano.", "Dwa polskie duety", "W grze podwójnej mieliśmy z kolei dwie pary, w których z zagranicznymi partnerkami grały polskie tenisistki. Paula Kania-Choduń i Meksykanka Renata Zarazua walczyły ambitnie, ale ostatecznie przegrały w pierwszym spotkaniu z parą amerykańską Catherine Harrison/Sabrina Santamiaria 3:6, 4:6.", "Lepiej poradziła poradziła sobie polsko-ukraińska para Katarzyna Piter/ Kateryna Volodko, najpierw eliminując rozstawione z “trójką” Japonki Nao Hibino i Miyu Kato, a w  ćwierćfinale. w nocy z piątku na sobotę czasu polskiego, parę węgiersko-hiszpańską Dalma Galfi/Nuria Parrizas-Diaz, po zwycięstwie 6:1, 6:2. Rywalkami Polki i Ukrainki w meczu półfinałowym będą Chinka Xinyun Han i Rosjanka Yana Sizikova.", "Wszystkie oczy zwrócone na Svitolinę", "Wydarzeniem turnieju była odmowa przystąpienia do meczu z Rosjanką Anastasią Potapovą Ukrainki Eliny Svitoliny, w związku ze zbrojną agresją Rosji na Ukrainę. Ostatecznie do meczu doszło, ale dopiero po decyzji światowych władz tenisowych wykluczającej reprezentacje Rosji i Białorusi Pucharu Davisa (mężczyźni) i Pucharu Billie Jean King (kobiety) i umożliwienie tenisistkom i tenisistom z Rosji i Białorusi występów w turniejach jako sportowcom neutralnym.", "Elina Svitolina, turniejowa “jedynka”, odpadła już jednak z turnieju, po roztrwonieniu prowadzenia z przełamaniem w trzecim secie, a nawet w tie-breaku, w półfinale przegrywając w sobotę rano polskiego czasu z pogromczynią Magdaleny Fręch, Marią Camilę Osorio Serrano 6:1, 5:7, 6:7 (5). Premie, które przekazuje na rzecz ukraińskiej armii oraz cele charytatywne mogą więc być już najwyżej z następnych imprez. O finał Maria Camila Osorio Serrano zagra z Hiszpanką Nurią Parrizas-Diaz.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ashleigh Barty zrezygnowała ze startu w Indian Wells i Miami", "date": "\n\t\t\t\t\t\t\t\t\t\t5 marca, 2022\t\t\t\t\t", "text": ["Australijka Ashleigh Barty, zdecydowana liderka rankingu WTA  tenisistek podjęła decyzję, że nie wystąpi w zbliżających się prestiżowych turniejach rangi WTA 1000, które odbędą się w marcu w Indian Wells oraz w Miami w USA.", "Ashleigh Barty odpoczywa po ", "Australian Open 2022", "Po triumfie w wielkoszlemowym turnieju Australian Open 2022 w Melbourne oraz poprzedzającym go turnieju Adelaide International 1 rangi WTA 500, Ashleigh Barty postanowiła odpocząć od tenisa, rezygnując z udziału w imprezach na Bliskim Wschodzi. Mówiła jednak, że wróci na korty podczas prestiżowych marcowych turniejów USA. Jak się okazuje, przerwa w występach Australijki na kortach będzie dłuższa.", "– Niestety moje ciało nie doszło jeszcze do siebie po Australian Open tak, jakbym tego chciała. Nie byłam w stanie odpowiednio przygotować się do turniejów w Indian Wells i Miami. Nie sądzę, abym prezentowała poziom umożliwiający mi zwycięstwo w tych zawodach, dlatego postanowiłam się wycofać. Uwielbiam obie te imprezy i jestem smutna, że nie będę tam rywalizować, ale doprowadzenie mojego ciała do właściwego stanu musi być moim celem – przekazała Barty w oświadczeniu.", "W poprzednim sezonie Ashleigh Barty w turnieju w Indian Wells, który odbył się jesienią również nie wzięła udziału, natomiast w Miami triumfowała. Teraz nie będzie bronić tytułu, straci z tego powodu punkty, ale przewagę w rankingu ma tak dużą, że zapewne pozostanie na czele światowego rankingu tenisistek.", "Pierwszy z dwóch turniejów uważanych na piąty i szósty pod względem ważności turniej w tenisowym kalendarzu – BNP Paribas Open 2022 w Indian Wells rozpoczyna się w najbliższą środę (9 marca). Pewne występu w głównej drabince rozpisanej na 96 tenisistek mają dwie Polki: Iga Świątek (4. WTA) oraz Magda Linette (62. WTA). Tenisistka z Raszyna ma w I rundzie wolny los i rozpocznie zmagania od rundy II (piątek-sobota), natomiast poznanianka od rundy I (środa – czwartek)", "Wiadomo już, że oprócz Ashleigh Barty, w Indian Wells zabraknie również Amerykanki Danielle Rose Collins (11. WTA), finalistki wielkoszlemowego Australian Open 2022 w Melbourne. Ich miejsce w głównej drabince imprezy zajmą Węgierka Anna Bondar i Francuzka Oceane Dodin.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Monterrey. Elina Svitolina zdeklasowała Anastasię Potapovą", "date": "\n\t\t\t\t\t\t\t\t\t\t2 marca, 2022\t\t\t\t\t", "text": ["Po decyzjach WTA, że w tenisistki rosyjskie i białoruskie mogą występować w turniejach jako sportowcy neutralni, najwyżej klasyfikowana w rankingu światowym tenisistka ukraińska Elina Svitolina (15. WTA) zdecydowała się jednak zagrać w I rundzie turnieju Abierto GNP Seguros rangi WTA 250 w Monterrey w Meksyku (kort twardy, pula nagr", "ód 239,4 tys. dolarów", "), w kt", "ó", "rym jest turniejową “jedynką”, z Anastasią Potapową (115. WTA) i zdeklasowała rywalkę z Rosji wygrywając 6:2, 6:1.", "W II rundzie z Bułgarką", "W pierwszym secie Svitolina uzyskała dwa przełamania w 1. oraz 3. gemie, szybko objęła prowadzenie 4:0 pewnie wygrywając seta. W drugiej partii Potapova utrzymała wprawdzie serwis w gemie otwarcia, ale następnie do końca meczu nie zdobyła już gema tracąc trzykrotnie własne podanie.", "– Pieniądze z wygranej przeznaczam na ukraińską armię walczącą z rosyjskim okupantem – powiedziała Svitolina po  meczu z Potapovą.", "W 1/8 finału Svitolina spotka się z Bułgarką Wiktorią Tomową (103. WTA). Tytuł w imprezie broni finalistka US Open 2021 Kanadyjka Keylah Annie Fernandez.", "Po decyzjach władz ITF, WTA i ATP", "Przypomnijmy tylko, że po tym jak Elina Svitolina odmówiła gry przeciwko Rosjance, mecz ostatecznie doszedł do skutku po wtorkowych wieczornych decyzjach władze tenisa, które postanowiły, że w związku z kontynuowaną przez Rosję wspieraną przez Białoruś agresją zbrojną na Ukrainę. Reprezentacje Rosji i Białorusi nie będą mogły do odwołania uczestniczyć w rozgrywkach Pucharu Davisa (mężczyźni) oraz Pucharu Billie Jean King (kobiety). WTA i ATP zdecydowały natomiast, że tenisistki i tenisiści tych krajów mogą brać udział w turniejach jako sportowcy neutralni.", "Takie były bowiem oczekiwania m. in. Svitoliny.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Polska gra z Portugalią. Biało-czerwoni wspierają Ukrainę!", "date": "\n\t\t\t\t\t\t\t\t\t\t2 marca, 2022\t\t\t\t\t", "text": ["Polacy mają za sobą pierwsze treningi na korcie ziemnym w miejscowości Maia (koło Porto), gdzie w dniach 4-5 marca spotkają się z drużyną Portugalii w meczu o Puchar Davisa. W trakcie zgrupowania nasi reprezentanci wydali też krótkie, ale jakże wymowne oświadczenie: „", "Polska! Jesteśmy drużyną! Wszystko co teraz zrobimy lub powiemy wydaje się niewystarczające, jednak chcemy przekazać wyrazy solidarności i wsparcia Ukrainie!”.", "Pierwszymi, czysto sportowymi spostrzeżeniami z pobytu w Portugalii podzielił się kapitan drużyny Mariusz Fyrstenberg.", "– Po przylocie wszyscy poddaliśmy się testom na COVID-10 i wszystkie wyniki były negatywne. To ważne, bo w dzisiejszych czasach to zawsze jest trochę loteria i niepotrzebne nerwy. Ale jesteśmy już w komplecie, bo w poniedziałek dołączył do nas Daniel Michalski, który dopiero w niedzielę grał półfinał turnieju ITF 25 w Antalyi. Także wszystko się dobrze układa od przyjazdu, chłopaki mają już za sobą po dwa treningi na korcie i intensywnie przygotowujemy się do meczu – powiedział Mariusz Fyrstenberg, były szósty deblista świata i finalista wielkoszlemowego U Open oraz ATP Finals (obydwa w 2011 r.).", "„Cegła” sprzyja Kamilowi", "– Na pewno kort jest trochę nierówny, jakby był rzadko polewany, ale chociaż to nawierzchnia ziemna, to w miarę szybki, co najbardziej odpowiada Kamilowi Majchrzakowi. No i jedna jest rzecz dosyć uciążliwa, ale też wcześniej widzieliśmy to już na zdjęciach obiektu, więc trochę byliśmy na to przygotowani. Piłki zlewają się z żółtym dachem, to przeszkadza trochę przy wyrzucie do serwisu, ale wszyscy zawodnicy będą mieli takie same warunki gry, po prostu trzeba to zaakceptować i się jak najszybciej przyzwyczaić – dodał.", "Fyrstenberg zabrał do Portugalii piątkę tenisistów LOTOS PZT Team na mecz, którego stawką będzie awans do Grupy Światowej I Pucharu Davisa. Kamil Majchrzak jest najwyżej notowanym ze wszystkich graczy (z obydwu drużyn). Zawodnik, który od stycznia reprezentuje Centralny Klub Tenisowy Grodzisk Mazowiecki, w poniedziałek osiągnął 75. pozycję w rankingu ATP Tour, najwyższą w dotychczasowej karierze.", "Kamil będzie zdecydowanym liderem i rozegra w Portugalii dwa mecze. Do występu w grze pojedynczej przygotowuje się też jego kolega z CKT w Kozerkach – Kacper Żuk, który jest teraz 190. na świecie. Trzecim singlista jest Daniel Michalski (Warszawski Klub Tenisowy Mera), który właśnie osiągnął najwyższą w karierze 354. pozycję.", "Poziom sportowy obu ekip wyrównany", "– Na obecną chwilę do gry na „drugiej rakiecie” planuję wystawić Kacpra, czyli zastosujemy najsilniejsze ustawienie. Ale też mamy w rezerwie Daniela, który ostatnio bardzo dobrze się spisuje, również w challengerach ATP, no i regularnie poprawia swój ranking. Nie mamy nic do stracenia, a stawka jest duża, bo naprawdę realnie jest to mecz do wygrania, chociaż Portugalczycy zagrają u siebie i na swojej ulubionej ziemnej nawierzchni – uważa Fyrstenberg,", "– Patrząc na obydwa składy to naprawdę poziom gry obydwu drużyn jest bardzo wyrównany, nawet pamiętając, że lider gospodarzy był kiedyś graczem z Top 30 ATP. Joao Sousa ma ogromne doświadczenie, a ostatnio znowu gra naprawdę świetny tenis, no i przecież odniósł niedawno zwycięstwo w turnieju ATP w Pune, gdzie Kamil dotarł do półfinału. Zdecydowanie nie będzie to łatwy mecz, ale niezmiennie uważam, że jest to mecz na 3:2 lub 2:3. Końcowy wynik może zależeć w tego, kto wygra sobotniego debla, bo każdy z liderów drużyn z innym nastawieniem będzie wychodził na kort w sytuacji, gdy będzie musiał odrabiać stratę z 1:2 i nie zawieść kolegów z drużyny – dodaje.", "O ważny punkt, na otwarcie rywalizacji w drugim dniu spotkania, będzie walczyć zgrany debel Szymon Walków i Jan Zieliński. Zawodnicy LOTOS PZT Team od dwóch sezonów najczęściej występują razem, a wspólnie osiągnęli w lipcu ubiegłego roku finał turnieju ATP Tour 250 w Gstaad.", "Trzeci zawodnik CKT Grodzisk Maz. w składzie reprezentacji Polski – Zieliński, osiągnął w poniedziałek 79. pozycję w deblowym rankingu, najwyższą w karierze. W październiku, w parze z Hubertem Hurkaczem, zdobył pierwszy tytuł w imprezie rangi ATP Tour, triumfując w Metz. W styczniu zadebiutował w Wielkim Szlemie, podczas Australian Open.", "Natomiast Walków (Stow. REDECO SiR Wrocław), który jest obecnie 93. na świecie (najwyższa lokata), ma za sobą dwa wielkoszlemowe starty, także w duecie z Hurkaczem, w ubiegłorocznym Roland Garros i US Open, przy czym w Nowym Jorku przeszli jedną rundę. Ten sezon Szymon i Janek rozpoczęli od serii trzech zwycięskich meczów w prestiżowym ATP Cup, a w Sydney pokonali bardziej doświadczone i utytułowane deble z Argentyny i z Hiszpanii.  ", "Liderem ekipy gospodarzy, prowadzonej przez kapitana Rui Machado, jest Joao Sousa – 87. w klasyfikacji ATP Tour (był już 28. w maju 2016 r.). Kandydatami do gry w singlu są, powołani również na ten mecz, Nuno Borges – 165., Gastao Elias – 199. i Frederico Ferreira-Silva – 230, a w drużynie jest też doświadczony deblista Francisco Cabral – 143, który prawdopodobnie stworzy parę z Borgesem (w deblu jest 148.).", "Będzie to drugie spotkanie tych zespołów, a poprzednie w 1975 roku na korcie ziemnym w Poznaniu wygrała Polska 5:0.", "Ramowy plan gier:", "gra pojedyncza", "gra pojedyncza", "gra podwójna", "gra pojedyncza", "gra pojedyncza", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Są decyzje w sprawie reprezentacji Rosji i Białorusi oraz tenisistek i tenisistów tych krajów", "date": "\n\t\t\t\t\t\t\t\t\t\t1 marca, 2022\t\t\t\t\t", "text": ["Międzynarodowa Federacja Tenisowa ogłosiła we wtorek wieczorem decyzję w kwestii udziału drużyn Rosji i Białorusi w rozgrywkach drużynowych pod egidą ITF. Specjalne oświadczenie wydały również władze ATP i WTA.", "„Międzynarodowa Federacja Tenisowa (ITF) potępia inwazję Rosji na Ukrainę i jej ułatwianie przez Białoruś. Oprócz odwołania wszystkich wydarzeń ITF w tych krajach, Zarząd ITF ogłosił dziś natychmiastowe zawieszenie Rosyjskiej Federacji Tenisowej (RTF) i Białoruskiej Federacji Tenisowej (BTF) z członkostwa w ITF oraz z udziału w międzynarodowych zawodach drużynowych ITF do odwołania. ITF pozostaje w bliskim kontakcie z Ukraińską Federacją Tenisową i solidaryzuje się z narodem Ukrainy” – napisano w oświadczeniu ITF.", "Decyzja ITF oznacza między innymi, że drużyny narodowe Rosji i Białorusi zostały wykluczone z rozgrywek o Puchar Davisa (mężczyźni) i Puchar Billie Jean King (kobiety).", "Oznacza to zarazem, że reprezentacje Rosji, które w sezonie 2021 triumfowały zarówno w Pucharze Davisa, jak i w Pucharze Billie Jean King, w sezonie 2022 nie wystąpią w turniejach finałowych i nie będą bronić trofeów.", "W przypadku reprezentacji Białorusi oznacza to, że już w końcu tego tygodnia nie dojdzie do meczu męskiej reprezentacji Białorusi z reprezentacją Meksyku w Pucharze Davisa i reprezentacja Meksyku otrzyma walkower. Natomiast w Billie Jean King Cup w kwietniu nie dojdzie do meczu Białorusinek z Belgijkami, które najprawdopodobniej bez gry awansują do turnieju finałowego.", "Swoje sankcje po agresji Rosji na Ukrainę ogłosiły również władze kobiecego (WTA) i męskiego (ATP) tenisa. Potwierdzono, że drużyny narodowe Rosji i Białorusi nie wystąpią w rozgrywkach ITF. Ponadto zdecydowano się zawiesić organizowanie w tym roku halowego turnieju ATP i WTA w Moskwie (Kremlin Cup), który był planowany na październik.", "Natomiast tenisiści i tenisistki z Rosji i Białorusi aż do odwołania będą mogli występować w turniejach ATP i WTA oraz w zawodach Wielkiego Szlema jako sportowcy neutralni, czyli bez prezentowania flagi i barw narodowych.", "Powyższy komunikat to spełnienie żądań między innymi Eliny Switoliny, która, jak pisaliśmy, zadeklarowała w poniedziałek, że nie wyjdzie na kort do pojedynku z Anastazją Potapową. Ukrainka apelowała, aby Rosjanie i Białorusini mogli grać w WTA Tour i ATP Tour jako sportowcy neutralni. Po ogłoszeniu tej decyzji Switolina i Potapowa spotkają się jednak w I rundzie turnieju WTA 250 w meksykańskim Monterrey.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daniił Miedwiediew apeluje o pokój na Ukrainie. ITF odwołuje imprezy w Rosji. Co zrobią WTA I ATP?", "date": "\n\t\t\t\t\t\t\t\t\t\t1 marca, 2022\t\t\t\t\t", "text": ["Nowy numer 1 rankingu ATP", " tenisist", "ó", "w", ", Rosjanin Daniił Miedwiediew, apeluje o pokój na Ukrainie.", "„Dzisiaj chcę przemawiać w imieniu każdego dziecka na świecie. Wszystkie dzieci mają marzenia. Dlatego chcę prosić o pokój na świecie, o pokój między krajami. Dzieci rodzą się z wewnętrznym zaufaniem do świata, wierzą we wszystko: w ludzi, w miłość, w bezpieczeństwo i sprawiedliwość, w swoje życiowe szanse. Bądźmy razem i pokażmy im, że to prawda, bo każde dziecko nie powinno przestać marzyć.” – pisze w mediach społecznościowych Miedwiediew, od siedmiu lat mieszkający poza Rosją (od trzech lat w Monaco).", "ITF odwołuje imprezy w Rosji", "Na razie wiadomo, że Międzynarodowa Federacja Tenisowa bezterminowo odwołała wszystkie imprezy w Rosji, ale jeszcze nie odpowiedziała na żądanie federacji ukraińskiej, by natychmiast wykluczyć Rosję i Białoruś z organizacji.", "Nie słychać też, żeby władze ATP Tour miały wpłynąć na występy w turniejach Miedwiediewa i innych Rosjan. Trudno na razie stwierdzić, jak władze ATP Tour i WTA Tour odbiorą mocną rekomendację Międzynarodowego Komitetu Olimpijskiego (MKOl), który w reakcji na trwającą agresję Rosji na Ukrainę rekomenduje federacjom sportowym, by nie zapraszać rosyjskich i białoruskich sportowców do międzynarodowej rywalizacji. Wiele wskazuje na to, że organizacje odpowiedzialne za zawodowy tenis kobiet i mężczyzn nie zamierzają wykluczać zawodników i zawodniczek, jeśli ci otwarcie opowiadają się za jak najszybszym zakończeniem działań wojennych na Ukrainie, a w imprezach nie występują pod flagą Rosji czy Białorusi.", "W przypadku tenisa to niezwykle istotne, bowiem w ATP Tour i WTA Tour sportowcy z Rosji i Białorusi odgrywają bardzo ważną rolę.", "Decyzja na pewno nie jest łatwa, gdyż sankcji dotyczących sportowców z Rosji i Białorusi jest coraz więcej. Wystarczy podać, że FIFA i UEFA bezterminowo zawiesiły udział wszystkich reprezentacji i klubów rosyjskich w rozgrywkach piłkarskich pod egidą FIFA i UEFA. Taką samą decyzję odnośnie reprezentacji oraz klubów rosyjskich i białoruskich podjęły już władze Międzynarodowej Federacji Hokeja na Lodzie czy Europejskiej Federacji Piłki Ręcznej.", "Wiadomo, że najbliższy finał piłkarskiej Champions League nie odbędzie się w Sankt Petersburgu, a w Paryżu. W 2022 roku nie dojdzie do skutku Grand Prix Rosji Formuły 1 w Soczi, ani turniej Grand Prix Rosji IMŚ na żużlu w Tigliatti. Rosja nie będzie organizatorem w 2022 roku mistrzostw świata w siatkówce mężczyzn. Coraz więcej federacji wyklucza udział rosyjskich i białoruskich sportowców w zawodach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuły dla Sloane Stephens w Meksyku i Pedro Martineza w Chile", "date": "\n\t\t\t\t\t\t\t\t\t\t28 lutego, 2022\t\t\t\t\t", "text": ["Dwie tenisowe imprezy, w Santiago oraz w Guadalajarze zakończyły się już w poniedziałek 28. lutego czasu polskiego. W Santiago de Chile triumfował Hiszpan Pedro Martinez, a w Guadalajarze w Meksyku zwyciężyła z kolei Amerykanka Sloane Stephens.", "Hiszpan wygrywa w stolicy Chile", "W turnieju ATP 250 Chile Dove Men+Care Open 2022 w Santiago de Chile triumfował Hiszpan Pedro Martinez (72. ATP) w finale pokonując utalentowanego Argentyńczyka Sebastiana Baeza (78. ATP) w trzech setach 4:6, 6:4, 6:4.", "Dodajmy, że późniejszy triumfator w półfinale rozwiał marzenia gospodarzy i końcowym sukcesie ich tenisisty, wygrywając 5:7, 6:4, 6:4 z Chilijczykiem Alejandro Tabilo.", "W grze podwójnej tytuł zdobyli Brazylijczycy Rafael Matos i Felipe Meligeni Rodrigues Alves. Mecz finałowy nie został rozegrany. Argentyńczycy Federico Delbanis i Guillermo Durán oddali finał walkowerem.", "Amerykanka pokonuje Czeszkę", "W turnieju Abierto Akron Zapopan rangi WTA 250 w Guadalajarze w Meksyku zwyciężyła z kolei Amerykanka Sloane Stephens (57. WTA), po finałowej wygranej 7:5, 1:6, 6:2 z Czeszką Marie Bouzkovą do TOP 10 (96. WTA). Dla Amerykanki, mistrzyni US Open 2017, finalistki French Open 2018, to pierwszy wygrany turniej ATP Tour od 2018 roku.", "O ogromnym pechu jaki dopadł ją w tym turnieju, z pewnością mówić może Rosjanka Anna Kalinskaya (100. WTA), która w półfinałowym spotkaniu ze Stephens prowadziła 6:3, 3:0, ale doznała kontuzji i choć dokończyła przegrała ostatecznie 5:7 drugą partię, nie była w stanie kontynuować gry i skreczowała przed trzecią odsłoną meczu z powodu kontuzji pleców po 112 minutach zmagań.", "W grze podwójnej triumfował duet amerykańsko-białoruski Kaitlyn Christian/Lidziya Marozava. Pogromczynie polsko-japońskiej pary Paula Kania-Choduń/Nao Hibino, pokonały w finale parę chińską Xinyu Wang/Lin Zhu 7:5, 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Elina Svitolina odmawia gry z Rosjankami i Białorusinkami", "date": "\n\t\t\t\t\t\t\t\t\t\t1 marca, 2022\t\t\t\t\t", "text": ["Elina Svitolina miała być największą gwiazdą i turniejową „jedynką” imprezy WTA 250, która w poniedziałek rozpoczęła się w meksykańskim Monterrey. Ukrainka odmówiła rywalizacji z Rosjankami i Białorusinkami. Do wtorkowego meczu Svitolina – Anastazja Potapova nie dojdzie. W tej samych zawodach porażki doznała Magdalena Fręch.", "Elina Svitolina reaguje", "W związku z inwazją Rosji na Ukrainę oświadczenie wydała w mediach społecznościowych najlepsza ukraińska tenisistka Elina Svitolina (15. WTA, triumfatorka m. in turnieju WTA Finals).", "Uważam, że obecna sytuacja wymaga jasnego stanowiska naszych organizacji: WTA, ATP i ITF. My ukraińscy zawodnicy wystąpiliśmy do nich, aby kierowały się one wytycznymi MKOl, dopuszczając rosyjskich i białoruskich graczy jako neutralnych sportowców, bez pokazywania symboli narodowych, barw, flag i hymnów” – napisała Svitolina w mediach społecznościowych.", "Pragnę ogłosić, że nie zagram we wtorek w Monterrey ani w żadnym innym turnieju przeciwko rosyjskim czy białoruskim tenisistkom, dopóki powyższe organizacje nie podejmą tej potrzebnej decyzji” – dodała tenisistka, której mecz w Rosjanką Anastazją Potapową we wtorek rzeczywiście nie dojdzie do skutku.", "Elina Svitolina wszystkie premie z najbliższych turniejów postanowiła przekazywać na rzecz ukraińskiej armii oraz organizacji charytatywnych.", "Dodajmy, że w turnieju w Monterry, gdzie miała wystapić Elina Svitolina w nocy z poniedziałku na wtorek czasu polskiego zagrała jedyna reprezentantka Polski", "Mgdalena Fręch odpadła z imprezy przegrywając 3:6, 6:7 (8) z Kolumbijką Marią Camilą Osorio Serrano, Rozstrzygający o losach meczu był tie-break drugiego seta, w którym Fręch (od początku goniąca wynik obroniła trzy meczbole), doprowadziła do remisu 6:6, ale następne dwie akcje padły łupem Kolumbijki, która wygrała tie-breaka 8-6 i całe spotkanie w dwóch setach.", "Magdalena Fręch miała dużą szansę na doprowadzenie do decydującej trzeciej partii, gdyż w gemie 11. drugiego seta uzyskała upragnione przełamanie, objęła prowadzenie 6:5 i serwowała. Niestety akurat wówczas serwis zawiódł naszą tenisistkę, która wygrała tylko jedną akcję, dlatego potrzebny był tie-break. Wcześniej Polka miała break-pointa w gemie 7.", "W secie pierwszym łodzianka, która lepiej weszła w mecz, z przewagą przełamania prowadziła 2:0, ale rywalka natychmiast odpowiedziała re-breakiem na 1:2. Polka prowadziła jeszcze 3:2, ale od tego momentu do końca seta nie ugrała już gema dwukrotnie tracąc własny serwis w gemach 7 oraz 9  i to do zera.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rewelacyjny Jiri Vesely zatrzymany w finale w Dubaju. Andriej Rublow z tytułem", "date": "\n\t\t\t\t\t\t\t\t\t\t26 lutego, 2022\t\t\t\t\t", "text": ["Rosjanin Andriej Rublow (7. ATP, turniejowa “dwójka”) został zwycięzcą prestiżowego, silnie obsadzonego turnieju  ATP 500 Dubai Duty Tennis Championships 2022 (korty twarde w puli nagród 2,94 mln dolarów). W sobotnim finale Rosjanin, półfinałowy pogromca Huberta Hurkacza, w dwóch setach pokonał 6:3, 6:4 rewelacyjnego kwalifikanta, Czecha Jiriego Veselego (123. ATP).", "Po zakończeniu meczu Rublow na obiektywie kamery odniósł się do obecnej sytuacji na terenie Ukrainy i napisał: “No war, please”.", "10 tytuł ", "Andrieja Rublowa", "Dobrze znany w Polsce Jiri Vesely, który do turnieju “dostał się” z kwalifikacji był bez wątpienia rewelacją imprezy w Zjednoczonych Emiratach Arabskich, eliminując Novaka Djokovicia przyczynił się do utraty przez Serba pozycji lidera rankingu ATP, ale w finale nie dał rady. Rublow od początku finału dominował na korcie, bardzo dobrze radził sobie z serwisem Czecha, zwyciężył w pełni zasłużenie.", "O losach pierwszej partii przesądziło w zasadzie przełamanie, które tenisista z Moskwy zdobył w siódmym gemie. W drugiej partii Rublow uzyskał przełamanie już w gemie otwarcia i choć Vesely straty odrobił, raz jeszcze nie utrzymał podania w gemie 7, popełniając podwójny błąd serwisowy i tej przewagi Rublow już nie roztrwonił. Za zwycięstwo w Dubaju Rosjanin otrzyma 500 punktów i nagrodę pieniężną w wysokości 523,7 tys. dolarów,", "Dla tenisisty z Moskwy to drugi tytuł w cyklu ATP Tour zdobyty w okresie siedmiu dni, w minioną niedzielę zwyciężył bowiem w turnieju ATP 250 w Marsylii. To jego dziesiąty wygrany turniej w karierze, piąty o randze ATP 500.", "Jiri Vesely nie sięgnął po swój trzeci w karierze triumf turniejowy (po raz czwarty wystąpił w finale), ale po udanym występie w ZEA powróci w poniedziałek do TOP 100 rankingu ATP tenisistów. W Dubaju powiększył swój dorobek o 320 punktów rankingowych, zdobył 282,3 tys. dolarów nagrody finansowej.", "Zwycięzcy debla", "Dodajmy, ze w pasjonującym finale gry podwójnej turnieju ATP 500 Dubai Duty Tennis Championships 2022, Niemiec Tim Puetz i Nowozelandczyk Michael Venus obronili trzy meczbole i pokonali 6:3, 6:7(5), 16-14 najwyżej rozstawiony, uważany za najlepsza parę deblową na świecie w męskim tenisie chorwacki duet Nikola Mektić /Mate Pavić. Dla Niemca i Nowozelandczyka to trzeci wspólny triumf w imprezie cyklu ATP Tour, przy czym Tim Puetz ma w dorobku siedem deblowych tytułów, zaś Michael Venus – 17.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Łukasz Kubot wraca na kort i wzmacnia CKT Grodzisk Mazowiecki", "date": "\n\t\t\t\t\t\t\t\t\t\t26 lutego, 2022\t\t\t\t\t", "text": ["Łukasz Kubot, były lider deblowego rankingu ATP Tour, wróci w marcu na światowe korty po półrocznej przerwie spowodowanej kontuzją. Wystartuje w turniejach ATP Masters 1000 w Indian Wells i Miami. Przed wylotem do USA Łukasz dołączył do składu Centralnego Klubu Tenisowego Grodzisk Mazowiecki.", "W Indian Wells z Hubertem Hurkaczem", "Łukasz poprzedni mecz w Tourze rozegrał na początku września w wielkoszlemowym US Open. Potem pauzował, a pod koniec grudnia przeszedł operację kolana, a do ATP Tour wystąpił o zamrożenie rankingu, co oznaczało, że nie będzie mógł zagrać w reprezentacji Polski w wyjazdowym meczu Pucharu Davisa z Portugalią (4-5 marca w miejscowości Maia koło Porto).", "– Rehabilitacja przebiegła pomyślnie, treningi po dłuższej przerwie również. Przede mną jeszcze kilka dni na zamknięcie cyklu przygotowawczego. Cieszę się, że znowu będę mógł rywalizować w Tourze, bo brakowało mi tego. W Indian Wells zagram w parze z Hubertem Hurkaczem, podobnie jak w ubiegłorocznych igrzyskach olimpijskich w Tokio. Zobaczymy, jak nam pójdzie, ale liczę na dobry wynik. Jednak najważniejsze jest, żeby mi zdrowie dopisywało – powiedział 39-letni Kubot.", "– Wiadomo, że nie jestem już młodym zawodnikiem, a moje ciało regeneruje się już wolniej, niż dawniej. Ale się nie poddaję i wierzę, że stać mnie na dobrą grę i wyniki. Ale też podchodzę do tenisa z trochę większym dystansem, bo w ostatnich latach zacząłem nabierać świadomości, że gdzieś tam się zbliża koniec mojej kariery. Dlatego nie będę robił niczego na siłę. Postaram się grać w tenisa, dopóki będzie mi wciąż sprawiał radość i tak długo, jak pozwoli mi na to zdrowie – dodał.", "W piątek, w ostatnim dniu okienka transferowego Polskiego Związku Tenisowego, pozyskaniem w soje szeregi Łukasza pochwalił cię Centralny Klub Tenisowy Grodzisk Mazowiecki. To kolejne „gorące” polskie nazwisko w składzie ekipy z Kozerek, która wcześniej ściągnęła do siebie m.in. Kamila Majchrzaka, Kacpra Żuka czy deblistę Jana Zielińskiego (wszyscy trzej LOTOS PZT Team).", "Jerzy Janowicz dołącza do klubu z Grodziska", "W czwartek, na konferencji prasowej w Warszawie, ogłosiła podpisanie umowy z Jerzym Janowiczem. Ci zawodnicy m.in. będą reprezentować jej barwy w pierwszym sezonie LOTTO SuperLigi, która wystartuje 29 maja.", "– To ważne, że widownia w kraju będzie miała okazję oglądać na żywo mecze z udziałem czołowych polskich tenisistów. Szczególnie ludzie w klubach i miastach, w których nie odbywają się większe turnieje międzynarodowe. Ale też w lidze zagrają zagraniczne gwiazdy. To powinno bardzo ożywić klubowe życie – uważa Kubot, który jest jednym z najstarszych i najbardziej doświadczonych tenisistów w Tourze.", "Ma za sobą udane występy w singlu, m.in. ćwierćfinał Wimbledonu, dwa w finałach imprez ATP Tour i dojście do 41. pozycji na świecie w rankingu. Jednak największe sukcesy odnosi w grze podwójnej.", "W niej Łukaszowi udało się osiągnąć to, o czym wielu tenisistów może pomarzyć. Był liderem rankingu ATP Tour, dwukrotnie triumfował w Wielkim Szlemie – w Australian Open (2014) i Wimbledonie (2017), a w dorobku ma 27 tytułów w cyklu ATP i jeszcze 21 finałów. We wrześniu 2020 roku urodziła mu się córka, która przewartościowała uporządkowaną karierę tenisową.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Acapulco. Rafael Nadal ponownie lepszy od Daniiła Miedwiediewa", "date": "\n\t\t\t\t\t\t\t\t\t\t26 lutego, 2022\t\t\t\t\t", "text": ["W p", "ó", "łfinale tenisowego turnieju ATP 500 w Acapulco, podobnie jak w meczu o tytuł w wielkoszlemowym Australian Open 2022 zmierzyli się Hiszpan Rafael Nadal oraz Rosjanin Daniił Miedwiediew. Rosjanin kt", "ó", "ry w poniedziałek 28 lutego 2022 roku zostanie 27. w historii liderem rankingu ATP tenisist", "ó", "w, nie zrewanżował się Hiszpanowi za porażkę w Melbourne. Rafael Nadal pokonał Daniiła Miedwiediewa w dw", "ó", "ch setach 6:3, 6:3.", "Świetny początek roku Hiszpana", "Była do 14 wygrana z rzędu tenisisty z Majorki w 2022 roku, w którym pozostaje niepokonany. Takiego początku sezonu słynny Hiszpan nie miał jeszcze nigdy w karierze. 21-krotny mistrz turniejów wielkoszlemowych w grze pojedynczej poprawił swoje osiągnięcie z 2014 roku, kiedy od początku roku wygrał turniej ATP 250 w Katarze i dotarł do finału Australian Open, w którym lepszy okazał się Szwajcar Stanislas Wawrinka wygrywając wówczas 6:3, 6:2, 3:6, 6:3.", "– To wszystko jest surrealistyczne. Nigdy nie spodziewałbym się, że coś takiego może się zdarzyć. Gdy zaczynałem karierę nigdy bym nie oczekiwał, że w tym wieku jeszcze będę grał w tenisa – opowiadał po meczu Hiszpan, który 3 czerwca skończy 36 lat.", "Trwający dwie godziny mecz stał na fantastycznym poziomie. Daniił Miedwiediew Miał wiele szans, ale nie wykorzystał żadnego z 11 wypracowanych break-pointów.", "W finale Nadal kontra Norrie", "W finale przeciwnikiem Rafaela Nadala będzie Brytyjczyk Cameron Norrie, który w pierwszym w kolejności półfinale, w nocy z piątku na sobotę czasu polskiego, wygrał 6:4, 6:4 z Grekiem Stefanosem Tsitsipasem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek mistrzynią w Doha!  Anett Kontaveit  „rozbita” w imponującym stylu!", "date": "\n\t\t\t\t\t\t\t\t\t\t28 lutego, 2022\t\t\t\t\t", "text": ["Iga Świątek została triumfatorką prestiżowego turnieju WTA 1000 Qatar TotalEnergies Open 2022 w Doha. W sobotnim meczu finałowym, rozstawiona w imprezie  z numerem „siódmym” Iga Świątek (8. WTA) w imponującym stylu pokonała w dwóch setach  Estonkę Anett Kontaveit (7. WTA) 6:2, 6:0!", "Kapitalny występ i triumf Igi Świątek", "Racquet goes up!! Doha champion and biggest hard court title ", " ", "Na początku meczu, od pierwszych piłek, korzystniej na korcie prezentowała się Polka. To Iga Świątek narzucała raczej swój styl gry, co przekładało się także na wymuszone dobrymi zagraniami tenisistki z Raszyna błędy rywalki. W efekcie już w 3. gemie (drugim serwisowym Estonki) Polka uzyskała przełamanie po tym jak Anett Kontaveit z forhendu posłała piłkę w siatkę. Gem wygrany przez Igę Świątek przy podaniu rywalki zapoczątkował małą serię przełamań, gdyż także  dwa kolejne gemy serwisowe tenisistek podających padły łupem ich przeciwniczek. Tę serię zakończyła Iga Świątek, która w 6. gemie po obronie break-pointa utrzymała podanie obejmując prowadzenie 4:2. Polka w kolejnym gemie powiększyła jeszcze przewagę (5:2), a przy własnym serwisie zamknęła następnie seta zwycięstwem 6:2. Kontaveit jeszcze walczyła miała nawet dwa break-pointy, ale nie dała rady. Cztery ostatnie punkty ośmego gema zdobyła podopieczna trenera  Tomasza Wiktorowskiego i po 39 minutach seta otwarcia mogła zapisać na swoje konto. Podkreślić warto, że break-pointy polska tenisistka obroniła dzięki  bardzo dobrym wygrywającym serwisom.", "Wynik 6:2 może nie do końca odzwierciedla walkę, jaka toczyła się na korcie. Iga Świątek wygrała jednak jak najbardziej zasłużenie, prezentowała bowiem tenis wszechstronniejszy, popełniała mniej błędów.  Estonce trudno było zresztą myśleć o korzystnym rezultacie, skoro w całym secie  tylko raz na na otwarcie meczu, wygrała własnego gema serwisowego.", "Druga partia była praktycznie jednostronnym popisem Igi Świątek, która po trzech gemach prowadziła już 3:0 z przewagą dwóch przełamań i takiej przewagi nie tylko nie roztrwoniła, ale nie dała rywalce urwać nawet jednego honorowego gema!", "Załamana Estonka po przegraniu trzeciego gema zakryła twarz ręcznikiem, próbowała się uspokoić i skoncentrować, za moment w gemie serwisowym Świątek miała nawet okazję na przełamanie lecz reprezentantka Polski wybroniła się wygrywającym bekhendem po krosie. Po dwóch następnych zwycięskich akcjach prowadziła już 4:0 kontynuując marsz po tytuł. Bezradna tenisistka estońska nie była w stanie nic zrobić. ", "Spotkanie zakończyło się po tylko nieco ponad godzinie gry, kiedy Anett Kontaveit zepsuła woleja przy siatce.", "Iga Świątek przerwała serię dziewięciu kolejnych zwycięstw Anett Kontaveit i w swoim drugim w karierze występie w Doha, w kapitalnym stylu sięgnęła po tytuł mistrzowski.", "To czwarty tytuł w karierze Igi Świątek, która wcześniej triumfowała w wielkoszlemowym French Open 2020, a w sezonie 2021 w WTA 500 w Adelajdzie oraz WTA 1000 w Rzymie.", "Anett Kontaveit na siódmy triumf w turnieju cyklu WTA Tour musi jeszcze poczekać.", "W poniedziałek Iga Świątek znowu powróci na zajmowane już wcześniej najwyższe w karierze czwarte miejsce w rankingu WTA!", "Dodajmy, że podczas ceremonii dekoracji Iga Świątek poruszyła sprawę inwazji Rosji na Ukrainę. Najlepsza polska tenisistka wsparła Ukrainę i wyraziła nadzieję, że działania wojenne szybko się skończą.", "– Chcę pokazać moje wsparcie dla Ukrainy. Dla wszystkich ludzi, którzy cierpią w tym kraju. Jest mi bardzo trudno o tym mówić. Widzenie obrazów z wojny było dla mnie bardzo emocjonalne. Nie byłam nawet w stanie wyobrazić sobie, że coś takiego dzieje się w sąsiednim kraju. Mam nadzieję, że ludzie tam mieszkający będą bardziej bezpieczni. Mam nadzieję, że sport nas zjednoczy i da nam radość, nawet jeśli wiele rzeczy nas dzieli – powiedziała Iga Świątek.", "Amerykanki wygrywają w deblu", "W grze podwójnej triumfowała w Doha para amerykańska Cori Gauff/Jessica Pegula po finałowym zwycięstwie po super tie-brealk  z parą rosyjsko-belgijską Veronika Kudermetova/Elise Mertens 3:6, 7:5, 10-5. Najwyżej rozstawiona uznawana za najlepszą na świecie parę deblową w tenisie kobiet para czeska Barbora Krejcikova/Katerina Siniakova – skreczowała w spotkaniu ćwierćfinałowym.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek: Chciałabym wyrazić swoją solidarność z naszymi przyjaciółmi z Ukrainy", "date": "\n\t\t\t\t\t\t\t\t\t\t1 marca, 2022\t\t\t\t\t", "text": ["Po wygraniu turnieju w stolicy Kataru Iga Świątek wydała oświadczenie o tym, co dzieje się w Ukrainie. Napisała m. in. „Naprawdę wszystko, co teraz powiem wydaje mi się niewystarczające… Chciałabym wyrazić swoją solidarność z naszymi przyjaciółmi z Ukrainy.”", "„Zawsze chciałam, aby sport łączył ludzi, dawał radość, dawał tyle dobra ile może i miał pozytywny wpływ na nasze otoczenie, ale jak w obecnej sytuacji mówić o swoich zwycięstwach sportowych… Trudno mi znaleźć słowa na to, co dzieje się na Ukrainie. Nie wyobrażam sobie cierpienia całych rodzin, Ukraińców, którzy zostali w kraju i tych, którzy musieli go zostawić z dnia na dzień.", "Naprawdę wszystko, co teraz powiem wydaje mi się niewystarczające… Chciałabym wyrazić swoją solidarność z naszymi przyjaciółmi z Ukrainy.", "A jeśli sport może choć w najmniejszym stopniu łączyć nas dziś i dać odrobinę pozytywnych emocji choćby na chwilę w trudnych czasach, jestem wdzięczna.” – napisała Iga Świątek w mediach społecznościowych.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek czwarta, Hubert Hurkacz powraca do TOP 10", "date": "\n\t\t\t\t\t\t\t\t\t\t28 lutego, 2022\t\t\t\t\t", "text": ["Dawno nie było tylu zmian w rankingach tenisistek i tenisistów, co w notowaniach z 28 lutego 2022 roku. Zmiana najistotniejsza to oczywiście nowy lider rankingu ATP. Jest nim obecnie Rosjanin Daniił Miedwiediew, który po ponad dwóch latach pozostawania na prowadzeniu, zmienił na pierwszym miejscu Serba Novaka Djokovicia. W rankingu WTA tenisistek liderką pozostaje Australijka Ashleigh Barty, ale wiceliderka jest po raz pierwszy w karierze Czeszka Barbora Krejcikova. Polska ponownie ma swoich przedstawicieli w TOP 10 zarówno w światowym rankingu tenisistek jak i tenisistów. Iga Świątek – po sukcesie w Doha – awansowała w rankingu WTA na czwartą pozycję, natomiast Hubert Hurkacz powrócił do TOP 10 rankingu ATP. Najwyżej sklasyfikowany polski tenisista zamyka obecnie czołową dziesiątkę, z której “wyrzucił” Włocha Jannika Sinnera.", "Hurkacz wyprzedza swojego przyjaciela, którego pokonał w Dubaju, o… jeden (!) punkt. Nas musi cieszyć, że w górę przesunęli się także inni czołowi przedstawiciele polskiego tenisa. Zwraca uwagę fakt, że z rankingu ATP wypadł Jerzy Janowicz!", "Krejcikova wiceliderką, rekordowy ranking Kontaveit", "W rankingu WTA tenisistek 116 tydzień w roli liderki rozpoczęła Ashleigh Barty. Poza tym znaczne zmiany, Wiceliderką po raz pierwszy w karierze jest Czeszka Barbora Krejcikova, która wyprzedziła Arynę Sabalenkę z Białorusi. Po triumfie w Doha czwarta jest ponownie Iga Świątek, która wyżej nigdy jeszcze nie była, a na piątą pozycję, najwyższą w karierze awansowała finałowa rywalka Polki w stalicy Kataru, Estonka Anett Kontaveit. Niżej, na ósmą pozycję, osunęła się wciąż nie grająca z powodu kontuzji Czeszka Karolina Pliskova.", "Oprócz Igi Świątek, która do trzeciej obecnie Aryny Sabalenki traci tylko 77 punktów,  awansowały także inne czołowe polskie tenisistki. Magda Linette jest obecnie 62, a Magdalena Fręch zajmuje najwyższe w karierze 94 miejsce.  Bardzo dobrze radząca sobie ostatnio Jelena Ostapenko (Łotwa) zajmuje już 12 miejsce i jest coraz bliżej powrotu do czołowej dziesiątki rankingu tenisistek. Do TOP 20 wróciła Amerykanka Cori Gauff, wypadła z niego natomiast Kanadyjka Leylah Annie Fernandez.", "Jeśli chodzi o inne reprezentantki Polski,  o dwie pozycje awansowała Katarzyna Kawa, o jedną lokatę przesunęły się w górę 234 obecnie Urszula Radwańska. która wciąż  wyprzedza między innymi słynną Amerykankę Serenę Williams klasyfikowaną na 237 miejscu (Jej starsza siostra Venus jest jeszcze znacznie dalej i zajmuje 470. lokatę!) oraz 269. Maja Chwalińska, a do TOP 500 wróciła Martyna Kubka, która awansowała z 509 na 494 miejsce.", "Inne polskie tenisistki, poza Weroniką Baszak, która awansowała aż o 113 pozycji, klasyfikowane są w większości nieco niżej niż przed tygodniem, ale one plasują się w rankingu na odległych miejscach, w niektórych przypadkach nawet poza TOP 1000 notowania.", "Iga Świątek wiceliderką rankingu WTA Race", "Warto zwrócić uwagę, że po sukcesie w Doha Iga Świątek mając na koncie 1920 punktów, została wiceliderką rankingu WTA Race, który uwzględnia tylko wyniki danego roku kalendarzowego i stanowi podstawę kwalifikacji do kończącego sezon  WTA Finals, do którego awansuje osiem najlepszych tenisistek tego rankingu.", "Na dzień 28 lutego 2022 więcej punktów od tenisistki z Raszyna w rankingu WTA Race 2022 ma tylko triumfatorka wielkoszlemowego turnieju Australian Open 2022 i Adelaide International 1 Australijka Ashleigh Barty – 2470 pkt., a w czołowej ósemce plasują się jeszcze: Anett Kontaveit (Estonia) – 1310 pkt., Danielle Rose Collins (USA, finalistka Australian Open 2022) – 1301 pkt., Jelena Ostapenko (Łotwa) – 1136 pkt., Madison Keys (USA) – 1091 pkt., Maria Sakkari (Grecja) – 950 pkt. oraz Barbora Krejcikova (Czechy) – 895 pkt. Hiszpanka Garbine Muguruza, triumfatorka WTA Finals 2021, na razie z dorobkiem 415 punktów plasuje się w rankingu WTA Race 2022 na 20. pozycji. Magda Linette, która “uzbierała” 145 pkt. zajmuje 61 lokatę, a Magdalena Fręch mająca na koncie 79 pkt. jest na miejscu 94.", "TOP 25 rankingu WTA tenisistek z 28 lutego 2022", "1. Ashleigh Barty (Australia) 7980 pkt., 2. Barbora Krejcikova (Czechy) 5073 pkt., 3. Aryna Sabalenka (Białoruś) 4853 pkt., 4. Iga Świątek 4776 pkt., 5. Anett Kontaveit (Estonia) 4721 pkt., 6. Paula Badosa Gibert (Hiszpania) 4510 pkt., 7. Maria Sakkari (Grecja) 4436 pkt., 8. Karolina Pliskova (Czechy) 4242 pkt., 9. Garbine Muguruza (Hiszpania) 3235 pkt., 10. Ons Jabeur (Tunezja) 3065 pkt., 11. Danielle Rose Collins (USA) – 2972 pkt., 12. Jelena Ostapenko (Łotwa) 2880 pkt., 13. Emma Raducanu (Wielka Brytania) 2664 pkt.,  14. Anastazja Pawluczenkowa (Rosja) 2473 pkt., 15. Elina Switolina (Ukraina) 2427 pkt., 16. Victoria Azarenka (Białoruś) 2272 pkt., 17. Jessica Pegula (USA) – 2234 pkt., 18. Angelique Kerber (Niemcy)  2232 pkt., 19. Cori Gauff (USA) 2231 pkt., 20. Elena Rybakina (Kazachstan) 2101 pkt., 21. Leylah Annie Fernandez (Kanada) 2066 pkt., 22. Tamara Zidansek (Słowenia) 1951 pkt., 23. Elise Mertens (Belgia) 1886 pkt., 24. Veronika Kudermetova (Rosja) 1875 pkt., 25. Belinda Bencić (Szwajcaria) 1871 pkt.", "Miejsca pozostałych Polek", "62. (poprzednio 67) Magda Linette 994 pkt., 94 (97). Magdalena Fręch 739 pkt., 145 (147). Katarzyna Kawa – 438 pkt., 234. (235) Urszula Radwańska 283 pkt., 269. (270) Maja Chwalińska 250 pkt., 376. (371) Weronika Falkowska 140 pkt., 494. (508) Martyna Kubka 96 pkt.,  533 (524). Katarzyna Piter 83 pkt., 666. (667) Anastazja Szoszyna 53 pkt., 812. (814) Anna Hertel 35 pkt., 818. (821) Paula Kania-Choduń 34 pkt.,  920. (918). Joanna Zawadzka 25 pkt., 953. (1066) Weronika Baszak 19 pkt., 1088. (1090). Stefania Rogozińska-Dzik 16 pkt., 1367. (1365). Aleksandra Jeleń 7 pkt., 1507. (1502) Daria Kuczer 5 pkt., 1529. (1523) Julia Oczachowska 4 pkt.", "Daniił Miedwiediew 27. lider w historii rankingu ATP", "W rankingu ATP tenisistów zmiana najważniejsza. Zdetronizowany został prowadzący nieprzerwanie od 3 lutego 2020 Serb Novak Djoković. Nowym liderem, 27. w historii istniejącego od 1973 roku światowego rankingu tenisistów, został Rosjanin Daniił Miedwiediew. Tenisista z Moskwy jest trzecim Rosjaninem na czele rankingu, przed nim numerem 1. światowego tenisa byli Jewgienij Kafielnikow oraz Marat Safin.", "– Nie było mi łatwo oglądać wiadomości, gdy je włączyłem tutaj w Meksyku zaraz po tym, jak wstałem z łóżka. Jako tenisista chcę promować pokój. Byłem od czasów juniorskich w tylu miejscach, w tylu krajach. Jestem za pokojem – podkreśla Miedwiediew, któremu pozycję lidera światowego rankingu przyszło objąć, gdy kraj w którym się urodził i którego jest obywatelem dokonał ataku na Ukrainę. – W tnisie nie powinno być miejsca na politykę – podkreśla przy każdej okazji Miedwiediew.", "Na czwarte miejsce przesunął się triumfator turnieju w Acapulco Hiszpan Rafael Nadal, natomiast na szóste mistrz turnieju  w Dubaju Rosjanin Andriej Rublow. Najwyżej klasyfikowany polski tenisista Hubert Hurkacz powrócił do TOP 10 rankingu zamieniając się lokatami z Włochem Jannikiem Sinnerem. Czech Jiri Vesely, rewelacyjny finalista imprezy w Dubaju, powrócił do TOP 100 notowania.", "Z Polaków Hubert Hurkacz zamyka obecnie czołową dziesiątkę rankingu, najwyższe w karierze 75 miejsce zajmuje Kamil Majchrzak. O 18 miejsc spadł natomiast Kacper Żuk, który jest sklasyfikowany na 190 pozycji. O 13 lokat w górę przesunął się 354 obecnie Daniel Michalski, natomiast pozostali polscy tenisiści klasyfikowani w światowym rankingu, plasują się na miejscach zbliżonych do poprzedniego notowania. Aż o 93 lokaty spadł tylko Wojciech Marek, o 26 miejsc Michał Mikuła, zaś o 15 pozycji Paweł Ciaś.", "Ranking bez Jerzego Janowicza!", "Zwracamy uwagę, że w rankingu ATP ogłoszonym 28 lutego 2022 nie ma w ogóle Jerzego Janowicza. Były numer 14. rankingu półfinalista Wimbledonu 2013, który korzystając z zamrożenia rankingu jeszcze w notowaniu z 21 lutego zajmował 527 lokatę, teraz stracił punkty za challenger w Pau 2020, w którym wystąpił w finale (60 punktów, czyli dokładnie tyle ile jeszcze miał na koncie) i w ogóle wypadł ze światowego  rankingu tenisistów!. W momencie powrotu na korty, Jerzy Janowicz będzie musiał zaczynać wszystko od zera!", "Hubert Hurkacz ma co odrabiać", "W rankingu ATP Race to Turin 2022 Hubert Hurkacz, który w poprzednim sezonie po raz pierwszy w karierze wystąpił w kończącym sezon turnieju ATP Finals, ma co odrabiać. Chociaż po turnieju w Dubaju, w rankingu, który wyłoni ośmiu uczestników ATP Finals 2022 “Hubi” awansował o 19 lokat, z dorobkiem 390 punktów zajmuje w nim dopiero 23 miejsce. Zdecydowanie prowadzi w tym rankingu niepokonany jeszcze w 2022 roku Hiszpan Rafael Nadal – 2750 pkt., a lokaty w czołowej ósemce zajmują jeszcze: Daniił Miedwiediew (Rosja) – 1675 pkt., Felix Auger- Aliassime (Kanada) – 1400 pkt., Stefanos Tsitsipas (Grecja) – 1305 pkt., Andriej Rublow (Rosja) – 1020 pkt., Denis Shapovalov (Kanada) – 875 pkt., Matteo Berrettini (Włochy) – 855 pkt. oraz Roberto Bautista Agut (Hiszpania) – 845 pkt. Niemiec Alexander Zverev, który triumfował w Nitto ATP Finals 2021, na razie zgromadził 470 pkt,. co daje mu w rankingu 15 lokatę. Novak Djoković – 90 pkt. na razie jest w tym rankingu… 109. Od słynnego Serba dużo wyżej, na 50 miejscu, jest Kamil Majchrzak – 220 pkt. W tym rankingu 195 miejsce zajmuje Daniel Michalski – 38 pkt., a na pozycji 278 plasuje się Kacper Żuk – 19 pkt.", "TOP 25 rankingu ATP tenisistów z 28 lutego 2022", "1. Daniił Miedwiediew (Rosja) 8615 pkt., 2. Novak Djoković (Serbia) 8465 pkt.,  3. Alexander Zverev (Niemcy) 7515 pkt., 4. Rafael Nadal (Hiszpania) 6515 pkt., 5. Stefanos Tsitsipas (Grecja) 6445 pkt., 6. Andriej Rublow (Rosja) 5000 pkt., 7. Matteo Berrettini (Włochy) 4928 pkt.,  8, Casper Ruud (Norwegia) 3915 pkt., 9. Felix Auger-Aliassime (Kanada) 3883 pkt., 10. Hubert Hurkacz 3496 pkt., 11. Jannik Sinner (Włochy) 3495 pkt., 12. Cameron Norrie (Wielka Brytania) 3325 pkt., 13. Denis Shapovalov (Kanada) 3020 pkt., 14. Diego Sebastian Schwartzman 2865 pkt., 15. Roberto Bautista Agut (Hiszpania) 2480 pkt., 16. Pablo Carreno Busta (Hiszpania) 2220 pkt., 17. Reilly Opelka (USA) 2156 pkt; 18. Nikoloz Basiilashvili (Gruzja) 2121 pkt., 19. Carlos Alcaraz (Hiszpania) 2061 pkt.. 20. Taylor Harry Fritz (USA) – 2010 pkt.;  21. Lorenzo Sonego (Włochy) 1937 pkt., 22. Asłan Karacew (Rosja) 1933 pkt., 23. John Isner (USA) 1801 pkt., 24. Marin Cilić (Chorwacja) 1785 pkt., 25. Karen Chaczanow (Rosja) 1725 pkt.", "Lokaty innych Polaków", "75. (poprzednio 77) Kamil Majchrzak 823 pkt.,  190. (172) Kacper Żuk 314 pkt., 354. (367). Daniel Michalski 121 pkt., 481. (466). Paweł Ciaś  71 pkt., 773. (777) Michał Dembek 26 pkt., 796 (799) Maciej Rajski 23 pkt.,  926. (922) Jan Zieliński  15 pkt.,  974. (972)  Maks Kaśnikowski 13 pkt., 979. (975) Yann Wójcik  13 pkt., 1013. (1018) Szymon Kielan 11 pkt., 1031. (1005) Michał Mikuła 11 pkt., 1095. (1002) Wojciech Marek  9 pkt., 1205. (1207) Szymon Walków 6 pkt., 1273. (1274) Adrian Andrzejczuk 5 pkt., 1360 (1353) Piotr Matuszewski 4 pkt., 1367. (1355) Martyn Pawelski 4 pkt., 1429 (1430) Piotr Gryńkowski 4 pkt., 1517. (1514) Aleksander Orlikowski 3 pkt., 1600. (1601) Marcel Kamrowski 2 pkt., 1628. (1631) Mikołaj Lorens 2 pkt., 1671. (1675) Olaf Pieczkowski 2 pkt., 1676 (1681). Filip Kolasiński 2 pkt., 1777 (1782). Mateusz Terczyński 1 pkt., 1881 (1890) Piotr Pawlak 1 pkt., 1881 (1890) Borys Zgoła 1 pkt., 1985. (1992) Jasza Szajrych 1 pkt., 2061 (2067)  2061 (2067)  Alan Bojarski  1 pkt.,  2061. (2067)  Dominik Nazaruk 1 pkt., 2061 (2067) Filip Pieczonka 1 pkt., 2061 (2067) Maciej Smoła 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rafael Nadal triumfuje w Acapulco", "date": "\n\t\t\t\t\t\t\t\t\t\t27 lutego, 2022\t\t\t\t\t", "text": ["Rafael Nadal pozostaje niepokonany w 2022 roku. Słynny hiszpański tenisista został mistrzem turnieju ", "Abierto Mexicano Telcel", " rangi ", "ATP 500", " w Acapulco w Meksyku (", "kort twardy, pula nagród 1,678 mln dolarów", ") pokonując w finale Brytyjczyka Camerona Norrie’ego 6:4, 6:4 po 115 minutach rywalizacji.", "Czwarty tytuł Hiszpana w Acapulco", "Międzynarodowym mistrzem Meksyku tenisista z Majorki został po raz czwarty w karierze i tym samym po raz czwarty sięgnął po słynną srebrna gruchę (wcześniej 2005, 2013 oraz 2020).", "Kilka trudnych moment", "ó", "w", "Dla losów pierwszego seta finału kluczowe było przełamanie, które Rafael Nadal zdobył w 5. gemie po tym jak przy break-poincie minął próbującego zaatakować przy siatce rywala znakomitym zagraniem z forhendu.", "Drugą partię Hiszpan rozpoczął od wygrania gema serwisowego przeciwnika, ale dwa następne gemy padły łupem Brytyjczyka, który z przewagą przełamania objął prowadzenie 2:1. Od tego momentu nastąpił jednak najlepszy okres gry Rafaela Nadala, który po wygraniu czterech następnych gemów wyszedł na prowadzenie 5:2. Słynny Hiszpan w dwóch następnych gemach nie zdołał wprawdzie “zamknąć” spotkania w gemie ósmym raz jeszcze tracąc podanie, ale w gemie 10., ponownie serwując po zwycięstwo w meczu, przegrał już tylko jedną akcję.", "W całym spotkaniu Nadal miał 19 winnerów oraz i 11 niewymuszonych błędów. Norrie zagrał 14 winnerów, ale miał też 19 niewymuszonych błędów. Obaj tenisiści wypracowali po pięć break-pointów, z których Hiszpan wykorzystał cztery, natomiast Brytyjczyk dwa. W zdobytych punktach 63-53 na korzyść Rafaela Nadala.", "– W trakcie meczu przeszedłem przez kilka trudnych momentów, ale byłem w stanie przetrwać. Wykorzystałem przewagę, gdy miałem swoje szanse. Bardzo się cieszę. To bardzo ważny tytuł dla mnie i nie mogę być bardziej szczęśliwy – powiedział podczas ceremonii dekoracji Rafael Nadal, który jest najstarszym triumfatorem w historii imprezy w Acapulco.", "91. tytuł Rafaela Nadala w karierze", "Rafael Nadal sięgnął tym samym po swój 91. tytuł mistrzowski w cyklu ATP Tour. Najważniejsze to oczywiście 21 tytułów zdobytych w grze pojedynczej w turniejach wielkoszlemowych, co pod tym, względem daje Hiszpanowi pierwsze miejsce w klasyfikacji wszech czasów.", "Za triumf w Acapulco Hiszpan zdobył 500 punktów do rankingu ATP tenisistów i w poniedziałek w notowaniu rankingu z 28 lutego 2022 przesunie się na czwartą pozycję.", "W 2022 roku Rafael Nadal wygrał wszystkie 15 rozegranych dotychczas meczów sięgając już po trzy tytuły mistrzowskie (w Melbourne wygrał imprezę rangi ATP 250, a następnie wielkoszlemowy Australian Open, teraz triumfował w Acapulco).", "Norrie musi poczekać", "Cameron Norrie zmierzył się z Rafaelem Nadalem po raz czwarty w karierze i po raz czwarty przegrał bez wygranego seta. Brytyjczyk nie zdołał sięgnąć po czwarty tytuł mistrzowski. W rankingu ATP w poniedziałek zachowa 12 pozycję, a na kolejny tytuł oraz na debiut w TOP 10 światowego rankingu tenisistów (do czołowej dziesiątki wraca Hubert Hurkacz) musi jeszcze poczekać.", "Najlepsi w deblu", "W sobotę odbył się również finał turnieju Abierto Mexicano Telcel w grze podwójnej. Mistrzami w deblu zostali Hiszpan Feliciano Lopez i Grek Stefanos Tsitsipas, pokonując w finale 7:5, 6:4 parę salwadorsko-holenderską Marcelo Arevalo/Jean-Julien Rojer. Salwadorczyk i Holender mieli szansę na wygranie trzeciego turnieju ATP Tour z rzędu, ale po triumfie w Dallas i Delray Beach, tym razem musieli uznać wyższość przeciwników. Feliciano Lopez sięgnął tym samym po szóste deblowe trofeum w głównym cyklu ATP Tour, a Stefanos Tsitsipas pierwsze.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch przegrała w walce o ćwierćfinał turnieju w Guadalajarze", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["Magdalena Fręch (97. WTA) nie zdołała awansować do ćwierćfinału turnieju Abierto Akron Zapopan rangi WTA 250 na twardych kortach w Guadalajarze w Meksyku, w 1/8 finału przegrywając zdecydowanie z broniącą tytułu Hiszpanką Sarą Sorribes Tormo (32. WTA) 0:6, 2:6.", "Surowa lekcja tenisa od Hiszpanki", "Polka otrzymała od Hiszpanki surową lekcję tenisa. W pierwszej partii zupełnie bezradna Polka nie zdobyła chociażby honorowego gema. Trochę walki było w tym secie tylko do gema 2., w którym łodzianka straciła serwis wcześniej broniąc trzy break-pointy. Później wszystko potoczyło się już na korcie błyskawicznie.", "W drugim secie Magdalena Fręch próbowała przeciwstawić się rywalce, ale polska tenisistka nie była w stanie odwrócić losów meczu, tym razem “urywając” przeciwniczce dwa gemy. Kluczowe w tej odsłonie meczu było przełamanie, które Hiszpanka uzyskała w gemie 6., obejmując prowadzenie 4:2. W kolejnym gemie Magdalena Fręch miała wprawdzie szanse na “powrót do meczu”, ale najpierw nie wykorzystała dwóch break-pointów z rzędu, później jeszcze dwóch “pojedynczych”, po najdłuższym gemie całego spotkania zrobiło się, patrząc od strony Polki, 2:5 i Hiszpanka do końca utrzymała prowadzenie meldując się w 1/4 finału. Polka na koniec raz jeszcze została przełamana przegrywając bezdyskusyjnie 0:6, 2:6 po 85 minutach przez większość spotkania jednostronnej rywalizacji.", "W ćwierćfinale rywalką Hiszpanko będzie Czeszka Marie Bouzkova (96. WTA).", "Awans Mai Chwalińskiej", "Do ćwierćfinału imprezy ITF W25 w Santo Domingo w Republice Dominikany dotarła natomiast Maja Chwalińska (270. WTA), pokonując 6:3, 6:2 dużo niżej klasyfikowaną tenisistkę amerykańską Pamelę Montez (651. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daria Górska i Maciej Kos mistrzami Polski do lat 18 w grze pojedynczej", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["Daria Górska (Centralny Klub Tenisowy Grodzisk Mazowiecki) i Maciej Kos (Klub Tenisowy GAT Gdańsk) zdobyli w singlu złote medale Halowych Mistrzostw Polski Juniorów U18, które zakończyły się na kortach Śląskiego Centrum Tenisa w Pszczynie.", "Daria Górska (turniejowa „trójka”) pokonała w finale bez straty seta najwyżej rozstawioną Magdalenę Świerczyńską (AZS Łódź) 6:4, 6:2. Brązowe medale zdobyły w Pszczynie Zuzanna Frankowska (CKT Grodzisk Maz., nr 5.) i Anastazja Bozowa (AZS Łódź).", "Po regulaminowej przerwie na odpoczynek Górska ponownie wyszła na kort, tym razem z Oliwią Orlińską (Krzycki Klub Tenisowy Wrocław) i wywalczyły mistrzostwo kraju, wygrywając z Julią Doroszewską i Kamilą Popławską (Centralny Klub Tenisowy Grodzisk Maz.) 7:6, 7:5.", "W finale singla juniorów Maciej Kos (turniejowa „jedynka”) pokonał Piotra Sieka Nowicza (Krzycki Klub Tenisowy Wrocław, nr 3.) 7:5, 2:6, 7:5. Z brązowymi krążkami wrócą do domu Gabriel Matuszewski (Centralny Klub Tenisowy Grodzisk Maz.)  oraz Adam Majchrzak (Miejski Klub Tenisowy Łódź).", "Mistrzów w deblu wyłonił mecz, w którym rozstawieni z „dwójką” Piotr Czaczkowski (Klub Tenisowy Matuszewski Stawiguda) i Gabriel Matuszewski (Centralny Klub Tenisowy Grodzisk Maz.) okazali się lepsi od Marcela Dzieło i Kacpra Szymkowiaka (Krzycki Klub Tenisowy Wrocław) 7:5, 6:2.", "Wyniki finałów HMP U18:", "Daria Górska (Centralny Klub Tenisowy Grodzisk Maz., 3.) – Magdalena Świerczyńska (AZS Łódź, 1.) 6:4, 6:2", "Daria Górska/Oliwia Orlińska (CKT Grodzisk Maz., Krzycki Klub Tenisowy Wrocław) – Julia Daroszewska/Kamila Popławska (CKT Grodzisk Maz.) 7:6, 7:5", "Maciej Kos (Klub Tenisowy GAT Gdańsk, 1.) – Piotr Sieka Nowicz (Krzycki Klub Tenisowy Wrocław, 3) 7:5, 2:6, 7:5", "Piotr Czaczkowski/Gabriel Matuszewski (Klub Tenisowy Matuszewski Stawiguda, CKT Grodzisk Maz., 2) – Marcel Dzieło/Kacper Szymkowiak (Krzycki Klub Tenisowy Wrocław, 4.) 7:5, 6:2", "Medaliści HMP U18:", "1. Daria Górska (Centralny Klub Tenisowy Grodzisk Maz.)", "2. Magdalena Świerczyńska (AZS Łódź)", "3. Zuzanna Frankowska (Centralny Klub Tenisowy Grodzisk Maz.)              ", "3. Anastazja Bozowa (AZS Łódź)", "1. Daria Górska (Centralny Klub Tenisowy Grodzisk Maz.)/Oliwia Orlińska (Krzycki Klub Tenisowy Wrocław)", "2. Julia Daroszewska/Kamila Popławska (Centralny Klub Tenisowy Grodzisk Maz.)", "3. Amelia Paszun (AZS Poznań)/Zuzanna Szmyd (KT Break Warszawa)", "3. Marta Halbersztadt (Krzycki Klub Tenisowy Wrocław)/Aleksandra Węgrzyn (UKS RP SPORT Olsztyn)", "1. Maciej Kos (Klub Tenisowy GAT Gdańsk)", "2. Piotr Siekanowicz (Krzycki Klub Tenisowy Wrocław)", "3. Gabriel Matuszewski (Centralny Klub Tenisowy Grodzisk Maz.)", "3. Adam Majchrzak (Miejski Klub Tenisowy Łódź)", "1. Piotr Czaczkowski (Klub Tenisowy Matuszewski Stawiguda)/Gabriel Matuszewski (Centralny Klub Tenisowy Grodzisk Maz.)", "2. Marcel Dzieło/Kacper Szymkowiak (Krzycki Klub Tenisowy Wrocław)", "3. Maciej Kos (Klub Tenisowy GAT Gdańsk)/Piotr Siekanowicz (Krzycki Klub Tenisowy Wrocław)", "3. Adam Majchrzak (Miejski Klub Tenisowy Łódź)/Bartłomiej Roś (Krzycki Klub Tenisowy Wrocław)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz nie zagra w finale w Dubaju", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["Hubert Hurkacz (11. ATP) nie zagra na razie o piąty w karierze tytuł w cyklu ATP Tour w grze pojedynczej. W półfinale silnie obsadzonego turnieju ATP 500 Dubai Duty Tennis Championships 2022 (korty twarde w puli nagród 2,94 mln dolarów) rozstawiony z „czwórką” Hurkacz (11. ATP), przegrał w piątek po bardzo wyrównanym spotkaniu z nieco wyżej notowanym w światowym rankingu tenisistów Rosjaninem Andriejem Rublowem (7. ATP, turniejowa „dwójka”) 6:3, 5:7, 6:7 (5) i to tenisista z Moskwy zagra o triumf w prestiżowej imprezie w Dubaju, a jego rywalem będzie będzie rewelacyjny Czech Jiri Vesely (123. ATP).", "Hubert Hurkacz i Andriej Rublow zmierzyli się ze sobą po raz trzeci. W 2020 roku Polak pokonał Rosjanina w II rundzie zawodów ATP Masters 1000 na mączce w Rzymie, natomiast w sezonie 2021 okazał się lepszy w półfinale imprezy ATP Masters 1000 na kortach twardych w Miami, gdzie następnie sięgnął po tytuł. Tym razem minimalnie lepszy okazał się Rublow, poprawiając bilans spotkań z Hurkaczem na 1:2. W przypadku Rublowa sprawdziło się, niestety, polskie powiedzenie „do trzech razy sztuka”.", "Świetny początek „Hubiego”", "Już pierwszy gem spotkania pokazał, że Rosjanin będzie grał agresywnie, starając się atakować, ale „Hubi” utrzymał podanie, między innymi serwując dwa asy. Rublow popełniał sporo błędów, co Polak natychmiast wykorzystał, już w 2. gemie uzyskując breaka, by za chwilę prowadzić 3:0! Rosjanin oczywiście próbował coś zmienić, ale przy takiej dyspozycji Polaka (w gemie czwartym trzy asy serwisowe wrocławianina), niewiele był w stanie zdziałać. Po 31 minutach było już po secie otwarcia, wygranym przez Huberta Hurkacza 6:3! To był kapitalny początek meczu w wykonaniu najlepszego obecnie polskiego tenisisty.", "Walka na serwisy", "W drugim secie obaj tenisiści bardzo dobrze serwowali przez 11 gemów, lecz żaden z rywali nie miał nawet okazji na przełamanie podania przeciwnika. Słabszy moment przydarzył się dopiero w gemie 12, i to niestety Polakowi.", "Andriej Rublowa wypracował dwa break-pointy i zwycięsko zakończył seta, wygrywając 7:5.", "Pierwszego break-pointa, będącego zarazem piłką setową, „Hubi” obronił asem, ale drugiego setbola Rosjanin wykorzystał, efektowną wymianę kończąc wygrywającym forhendem.", "12 gemów nie wystarczyło do rozstrzygnięcia", "W decydującym secie bardzo niebezpiecznie dla wrocławianina zrobiło się w gemie 4., kiedy Polak, żeby doprowadzić do remisu 2:2, przy własnym serwisie obronił aż cztery break-pointy. Najpierw dwa kolejne od wyniku 15-40, później jeszcze dwa już pojedyncze. W chwili największego zagrożenia pomógł Polakowi serwis i szanse na awans wciąż pozostały jednakowe.", "Swoich szans nie wykorzystał Rosjanin, w następnym gemie okazji na przełamanie nie wykorzystał z kolei Hubert Hurkacz. Tym razem Rublow obronił break-pointa, wygrywającym forhendem, a chwilę później rozstrzygnął gema na swoja korzyść świetną kontrą bekhendową oraz wygrywającym serwisem.", "Do końca na korcie mieliśmy pasjonującą rywalizację dwóch równorzędnych, grających na wysokim poziomie tenisistów. W gemie 10. Hurkacz znalazł się trochę „pod ścianą”, gdyż serwował, żeby pozostać w meczu. Polak, grając pod presją, bardzo dobrze wywiązał się z zadania, wygrywając 10. gema do zera.", "W identycznej sytuacji „Hubi” znalazł się raz jeszcze w gemie 12. Tym razem było trudniej, gdyż Rublow prowadził 30:0, ale kolejne cztery akcje padły łupem Hurkacza, a o awansie decydował tie-break trzeciego seta.", "Decydujący tie-break dla Rublowa", "W rozstrzygającej rozgrywce tie-breakowej nieco więcej opanowania zachował Andrej Rublow i to on ostatecznie mógł cieszyć się ze zwycięstwa. Tie-break był bardzo wyrównany, ale to Rosjanin, przy prowadzeniu 5:4, uzyskał jedynego mini-breaka. „Hubi” popełnił wówczas błąd z forhendu, co dało tenisiście z Moskwy dwa meczbole. Pierwszego Polak obronił asem serwisowym, ale przy drugim, już przy podaniu Rosjanina, Hubert Hurkacz trafił z forhendu w siatkę, przegrywając bardzo wyrównane spotkanie 6:3, 5:7, 6:7 (5) i to Rublow zagra w finale ATP 500 Dubai Duty Tennis Championships 2022.", "LET'S GO!", " defeats Hubert Hurkacz 3-6, 7-5, 7-6 to secure his place into the final in Dubai?", " | ", " ", "Bardzo niewiele zabrakło…", "Polakowi do pełni szczęścia zabrakło bardzo niewiele, pewnie jednej, dwóch skutecznie skończonych akcji. Mimo piątkowej porażki, za występ w Dubaju Hubertowi Hurkaczowi należą się słowa pochwały, zwłaszcza po słabszym w wykonaniu wrocławianina początku sezonu 2022.", "Na piąty tytuł trzeba poczekać", "Hubert Hurkacz dotychczas wygrał w grze pojedynczej cztery turnieje cyklu SATP Tour (Winston-Salem 2019, Delray Beach 2021, Miami 2021, Metz 2021) i jeśli docierał do finału, to zawsze zwyciężał. Ma piąty tytuł najlepszy polski tenisista musi jeszcze poczekać.", "W spotkaniu o tytuł rywalem Andrieja Rublowa będzie rewelacyjny Czech Jiri Vesely (123. ATP), który w drugim, niesamowicie wyrównanym półfinale sprawił kolejną niespodziankę pokonując Kanadyjczyka Denisa Shapovalova (14. ATP), po trzech setach rozstrzygniętych w tie-breaku, 6:7 (7), 7:6 (2), 7:6 (3). W decydującym tie-breaku trzeciego seta Czech prowadził od początku do końca uzyskując mini-breaka na 2:0 oraz przy piłce meczowej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Karol Drzewiecki i Kacper Żuk awansowali do finału w Pau, ale o tytuł nie zagrali", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["W półfinale Polacy pokonali w piątek w trzech setach po super tie-breaku parę brytyjsko-australijską Jonny O’Mara/Matt Reid 6:3, 2:6, 10-6.", "W finale Drzewiecki i Żuk mieli zmierzyć się z duetem francusko-hiszpańskim Albano Olivetti/David Vega Hernandez, którzy w półfinale wyeliminowali parę hiszpańsko-nowozelandzką Sergio Martos Gornes/Artem Sitak wygrywając 6:2, 7:5.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zagra o tytuł w Doha. Maria Sakkari pokonana!", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["Iga Świątek stanie w sobotę przed szansą wygrania prestiżowego turnieju ", "WTA 1000 Qatar TotalEnergies Open", " 2022", " w Doha", ". W piątkowym meczu p", "ó", "łfinałowym, rozstawiona z numerem „si", "ó", "dmym” Iga Świątek (8. WTA) wygrała w dw", "ó", "ch setach 6:4, 6:3  z Greczynką Marią Sakkari (6. WTA), tenisistką mającą dotychczas sposób na reprezentantkę Polski. To pierwsze zwycięstwo Polki nad Greczynką, z kt", "ó", "rą w trzech meczach w sezonie 2021 Iga Świątek nie była w stanie wygrać nawet jednego seta. W finale rywalką Igi Świątek będzie Estonka Anett Kontaveit.", "Odrobiła straty, wygrała set", "Piątkowe spotkanie od początku było bardzo wyrównane, interesujące z dużą liczbą efektownych akcji z obu stron. Polka już w gemie otwarcia obroniła  dwa break-pointy lecz w gemie 3, już wybronić się nie zdołała i Greczynka objęła prowadzenie 2:1 z przewagą przełamania. Zapowiadało się, że Iga Świątek wciąż nie ma recepty na rywalkę z Grecji.,  Polka nie poddała się jednak, walczyła i została za to nagrodzona, po długim gemie 6. doprowadzając do remisu 3:3.", "Those Polish fans waving the flag during the entire interview has me ?? ", "Przy wyniku 4:4 to Greczynka była blisko powrotu na [prowadzenie miała bowiem break-pointa. którego jednak go nie wykorzystała, psując zagranie z bekhendu. Kluczowe przełamanie zaliczyła natomiast Polka,  w gemie 10, odbierając serwis rywalce i wygrywając seta otwarcia 6:4! Set dobiegł końca po tym,  jak Iga Świątek popisała się  świetnym wygrywającym forhendem. Pierwszy set wygrany przez tenisistkę z Raszyna w konfrontacjach z Marią Sakkari, choć początkowo niewiele na to wskazywało, stał się faktem.", "W drugiej partii  kluczowy dla losów całego meczu okazał się gem  ósmy, kiedy Polka przy prowadzeniu 4:3 zaliczyła przełamanie, “odskoczyła” na 5:3 i przy swoim serwisie szansy nie zaprzepaściła,  zamykając mecz zwycięstwem 6:4, 6:3. Ostatni, jak się okazało, gem Iga Świątek zaczęła wprawdzie od straty dwóch punktów i przegrywała  0:30, następnie cztery punkty padły jednak łupem Polki, która po raz pierwszy w karierze pokonała Marię Sakkari!", "Podopieczna trenera Tomasza Wiktorowskiego rozegrała kolejny bardzo dobry mecz zaprezentowała wiele świetnych zagrań, a co najważniejsze nie podłamała się początkowym niepowodzeniem i potrafiła odwrócić losy rywalizacji.", "Jednym z kluczy do sukcesu była umiejętna gra Polki po krosie, dzięki czemu spychała Greczynkę do defensywy, ograniczając możliwości ataku.", "Mecz trwał 87 minut. Iga Świątek miała na koncie 20 kończących uderzeń przy 27 niewymuszonych błędach. Sakkari miała tylko dziewięć akcji wygranych winnerami oraz i 20 niewymuszonych błędów. Obie tenisistki wypracowały po osiem break-pointów, przy czym Polka została przełamana trzykrotnie, a sama pięć razy odbierała serwis przeciwniczce.", "Przed sezonem 2022 Iga Świątek zapowiadał, że za jeden z celów, jakie stawia przed sobą na 2022 rok uważa przełamanie “klątwy” Marii Sakkari i pokonanie Greczynki. Taki cel najlepsza obecnie polska tenisistka zdołała zrealizować już w pierwszym tegorocznym “podejściu”!", "Iga Świątek przynajmniej częściowo zrewanżowała się Marii Sakkari za trzy ubiegłoroczne porażki poniesione we French Open 2021, w turnieju w Ostrawie oraz w WTA Finals 2021 w Guadalajarze.", "Jako ciekawostkę dodajmy, że Igę Świątek dopingowała trzykrotna mistrzyni olimpijska w rzucie młotem Anita Włodarczyk.", "W sobotnim finale Iga Świątek zmierzy się z Estonką Anett Kontaveit, która we wcześniej rozegranym półfinale pokonała w piątek Łotyszkę Jelenę Ostapenko 6:1, 6:4. To spotkanie rozpocznie sie o godzinie 16 polskiego czasu. Transmisja w Canal Plus Sport.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fenomenalna Iga Świątek! Polka pokonała Sabalenkę i zameldowała się w półfinale turnieju w Doha", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Iga Świątek (8. WTA) jest już w półfinale prestiżowego turnieju WTA 1000 Qatar TotalEnergies Open 2022 w Doha. W czwartkowym meczu ćwierćfinałowym rozstawiona z numerem siódmym wygrała w dwóch setach 6:2,6:3 z najwyżej rozstawioną w imprezie wiceliderką rankingu WTA Aryną Sabalenką z Białorusi. W półfinale Polka spotka się z Greczynką Marią Sakkari, tenisistką jak na razie mającą „sposób” na reprezentantkę Polski.", "Kapitalny początek", "Iga Świątek kapitalnie rozpoczęła mecz z Sabalenką, już po trzech rozegranych gemach prowadząc 3:0 z przewagą dwóch przełamań! Zaliczka od razu była pokaźna, przy czym należy zauważyć, że gdy gra Sabalenka, zawsze wszystko może się zdarzyć, bo jeśli solidnie zbudowana tenisistka z Białorusi zacznie trafiać swoimi potężnymi zagraniami w kort, może być nie do zatrzymania. Tym razem Sabalenka już w gemie 4. odrobiła stratę jednego przełamania, ale niewiele była w stanie zdziałać, skoro w całym secie czterokrotnie straciła serwis, ani razu nie wygrywając własnego gema serwisowego. W takiej sytuacji Polka, choć sama dwukrotnie straciła serwis, wygrała seta bardzo pewnie 6:2.", "Storming into her first semifinal appearance at a WTA 1000 on hard court, ?? ", " is through in Doha!", " ", "W secie było bardzo mało ładnej gry. Owszem, były świetne zagrania, ale znacznie więcej błędów, które popełniała przede wszystkim Białorusinka.", "Od 0:3 do 6:3", "Set drugi był już zupełnie inny, przy czym tenisistki wciąż miały problemy z utrzymaniem własnego serwisu. Tym razem 3:0, z przewagą przełamania w gemie 2, prowadziła Aryna Sabalenka, ale przewagi wiceliderka rankingu nie zdołała utrzymać. Stratę przełamania Iga Świątek odrobiła w gemie piątym (trzeba przyznać, że po dwóch świetnych zagraniach, najpierw returnem, a za chwile bekhendem). Co ważniejsze Polka „złapała wiatr w żagle”, a po kilku następnych minutach prowadziła już 4:3, sama mając przewagę przełamania!", "Przy wyniku 5:3 dla podopiecznej trenera Tomasza Wiktorowskiego Aryna Sabalenka serwując po „pozostanie” w meczu zaczęła gema od podwójnego błędu serwisowego, ale choć miała później swoje szanse, znowu straciła podanie, przegrywając mecz 2:6, 3:6 w godzinę i 15 minut. Spotkanie dobiegło końca, gdy Białorusinka przy piłce meczowej zepsuła bekhend po krosie.", "Od wyniku 0:3 w drugim secie Iga Świątek nie oddała już rywalce ani jednego gema i w ładnym stylu wygrała sześć gemów z rzędu!", "Iga Świątek spotka się teraz z Sakkari", "Polka zrewanżowała się tym samym Białorusince za porażkę w fazie grupowej kończącego poprzedni sezon turnieju WTA Finals 2021 w Guadalajarze.", "W półfinale Iga Świątek zmierzy się z Greczynką Marią Sakkari, tenisistką jak na razie mającą „sposób” na reprezentantkę Polski. W ćwierćfinale Maria Sakkari (6. WTA) wygrała w czwartek z Amerykanką Cori Gauff (23. WTA) w dwóch setach 6:3, 6:3.", "Iga Świątek będzie miała okazję zrewanżować choć częściowo za trzy ubiegłoroczne porażki z Marią Sakkari we French Open 2021, w turnieju w Ostrawie oraz w WTA Finals 2021 w Guadalajarze.", "Kontaveit kontra Ostapenko", "W drugim półfinale Anett Kontaveit (Estonia) zmierzy się z Łotyszką Jeleną Ostapenko. O finał Qatar TotalEnergies Open 2022 zagrają więc tenisistki prezentujące w ostatnim czasie bardzo wysoką formę (Kontaveit wygrała turniej WTA 500 w Sankt Petrrsburgu, Ostapenko w poprzednim tygodniu była najlepsza w Dubaju, gdzie pokonała między innymi Igę Świątek). W ćwierćfinale w Doha Anett Kontaveit (7. WTA) zwyciężyła w czwartek 6:4, 6:1 Tunezyjkę Ons Jabeur (10. WTA), natomiast Jelena Ostapenko (13. WTA) pokonała 6:2, 6:2 Hiszpankę Garbine Muguruzę (9. WTA).", "Kiedy półfinały", "Mecz Iga Świątek – Maria Sakkari w 1/2 finału turnieju WTA w Dausze zostanie rozegrany w piątek 25 lutego 2022 r. Początek meczu Świątek – Sakkari ok. godziny 16.30-17.00 polskiego czasu, po pierwszym półfinale (Kontaveit – Ostapenko), który zacznie się o godz. 15. Transmisja TV na antenie Canal+ Sport. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dubaj. Hubert Hurkacz jest w półfinale. Sensacyjna porażka Novaka Djokovicia", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Hubert Hurkacz (11. ATP) jest już półfinalistą turnieju ATP 500 Dubai Duty Tennis Championships 2022 (korty twarde w puli nagród 2,94 mln dolarów). W czwartek rozstawiony z „czwórką” Hurkacz (11. ATP) bardzo pewnie wygrał z zamykającym czołową dziesiątkę rankingu Włochem Jannikiem Sinnerem (10. ATP, turniejowa „trójka”) 6:3, 6:3. Do sensacji doszło w trzecim meczu ćwierćfinałowym, w którym dobrze znany w Polsce Czech Jiri Vesely (123. ATP), pokonał lidera rankingu tenisistów Serba Novaka Djokovicia (1. ATP) 6:4, 7:6 (4)!", "Świetny występ „Hubiego”", "Obaj zawodnicy są przyjaciółmi, w Dubaju grali wspólnie w turnieju deblowym, ale na korcie sentymentów nie było. Hubert Hurkacz znowu zaprezentował świetną dyspozycję, odnosząc zasłużone zwycięstwo. Polak bardzo dobrze serwował, bardzo dobrze funkcjonowały uderzenia z forhendu, potrafił skutecznie zaatakować przy siatce. Tenisista z San Candido popełniał też więcej błędów.", "Kluczowe dla losów pierwszej partii było przełamanie, które zaliczył w gemie szóstym Hubert Hurkacz, obejmując prowadzenie 4:3, a przewagę utrzymał pewnie do końca seta. We wspomnianym szóstym gemie Włoch obronił wprawdzie trzy break-pointy, ale przy czwartym „wyrzucił” piłkę po zagraniu z bekhendu. W gemie zamykającym partię Polak pewnie wyserwował zwycięstwo 6:3, a set zakończył się asem serwisowym reprezentanta Polski.", "Hubi for the win ?", "He will play his first ATP500 semi-final against Rublev after defeating Sinner 6-3 6-3 in Dubai ? ", " | ", " | ", " ", "W drugim secie „Hubi” już w trzecim gemie wypracował dwa break-pointy i wspaniałym returnem uzyskał przełamanie. Już do końca utrzymał prowadzenie, po jeszcze jednym odebraniu serwisu Włochowi, wygrywając seta 6:3 i cały mecz 6:3, 6:3. Była nawet szansa, żeby nasz reprezentant rozstrzygnął spotkanie wcześniej, ale w bardzo długim gemie siódmym Jannik Sinner utrzymał jednak swój serwis.", "Trochę niebezpiecznie dla Polaka zrobiło się tylko w gemie ósmym, kiedy przy prowadzeniu Hurkacza 40:30 Włoch miał inicjatywę w wymianie, ale ostatecznie to on popełnił błąd z forhendu. Gem padł łupem Huberta Hurkacza, a co jeszcze ważniejsze – wrocławianin poszedł za ciosem w gemie dziewiątym, raz jeszcze zdobył przełamanie, kończąc mecz wyraźnym zwycięstwem 6:3, 6:3.", "W gemie, jak się okazało zamykającym mecz, Polak szybko wypracował trzy meczbole i wprawdzie pierwszego Włoch wybronił asem serwisowym, a przy drugim Hurkacz nieskutecznie returnował, ale przy trzecim meczbolu to Jannik Sinner popełnił błąd z forhendu i mecz się skończył.", "Było to trzecie spotkanie Huberta Hurkacza z Jannikiem Sinnerem. Dotychczas bilans był remisowy 1:1, obecnie 2:1 prowadzi tenisista z Wrocławia.", "Hubert Hurkacz w półfinale z Rublowem", "W półfinale Hubert Hurkacz zmierzu się z turniejową „dwójką” Rosjaninem Andriejem Rublowem (7. ATP). W czwartek ćwierćfinałowym przeciwnikiem Rublowa był Amerykanin Mackenzie McDonald (61. ATP). Rosjanin wygrał 2:6, 6:3, 6:1.", "Mecz Hurkacz – Rublow zacznie się około godziny 14 naszego czasu (transmisja, kanały Polsat Sport). Na pewno nie wcześniej, bowiem według programu dnia najpierw – o 11.30 – dojdzie do potyczki deblowej.", "Oczywiście nie mamy nic przeciw temu, żeby “Hubi” kontynuował serię zwycięstw nad Rublowem, którego pokonał zarówno dwa lata temu w Rzymie, jak i podczas ubiegłorocznego, zwycięskiego dla siebie Miami Open 2021.", "Vesely wyeliminował Djokovicia!", "Do sensacji doszło w trzecim meczu ćwierćfinałowym, w którym dobrze znany w Polsce Czech Jiri Vesely (123. ATP), pokonał lidera rankingu tenisistów Serba Novaka Djokovicia (1. ATP) 6:4, 7:6 (4)!", "Wygrana Czecha, mimo, ze Djoković rozgrywał w Dubaju pierwszy turniej w 2022 roku, to sensacja, ale trzeba podkreślić, że Czech na zwycięstwo w pełni zasłużył. Vesely już na początku meczu pierwszy uzyskał przełamanie i chociaż przewagi nie utrzymał, raz jeszcze odebrał serwis słynnemu Serbowi i teraz już prowadzenia nie oddał wygrywając pierwszą partię 6:4. W secie drugim Czech również prowadził z przewagą przełamania, ale w końcówce stracił jednak podanie, doszło więc do rozstrzygającego losy partii tie-breaka.", "Próbę nerwów lepiej wytrzymał Jiri Vesely, który wygrał tie-breaka do czterech i całe spotkanie 6:4, 7:6 (4). W tie-breaku Czech prowadził 3:0, 4:2, 5:3 po kolejnym mini-breaku, a przy prowadzeniu 5:4 stanął przed szansą, by dwoma wygranymi własnymi podaniami zapewnić sobie zwycięstwo i wielkiej szansy nie zaprzepaścił wykorzystując już pierwszego meczbola.", "Porażka Novaka Djokovicia oznacza, że już teraz wiadomo, że w poniedziałek 28 lutego 2022 po raz pierwszy w karierze liderem rankingu ATP tenisistów zostanie Rosjanin Daniił Miedwiediew.", "W półfinale w Dubaju rewelacyjny Jiri Vesely (123.ATP) zmierzy się z Kanadyjczykiem Denisem Shapovaloven (14. ATP), który w ćwierćfinale pokonał w czwartek w dwóch setach 7:6 (4), 6:3 Litwina Ricardasa Berankisa (99. ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Paula Kania-Choduń o włos od półfinału w Guadalajarze", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Polski tenis to, oczywiście, nie tylko Hubert Hurkacz i Iga Świątek. W tym tygodniu w imprezach różnej rangi grali bądź wciąż jeszcze grają inni reprezentanci naszego kraju.", "W turnieju Abierto Akron Zapopan rangi WTA 250 w Guadalajarze w Meksyku 250 (kort twardy, pula nagród 239,4 tys. dolarów) do ćwierćfinału gry podwójnej kobiet dotarła japońsko-polska para Nao Hibino/Paula Kania-Choduń. W nocy ze środy na czwartek czasu polskiego Paula Kania-Choduń i Nao Hibino były bardzo blisko awansu do półfinału, ale ostatecznie przegrały z rozstawionym w imprezie z numerem trzecim duetem Kaitlyn Christian/Lidzia Marozawa (USA/Białoruś) 6:4, 5:7, 8-10.", "W partii otwarcia górą były niżej notowane Paula Kania-Choduń i Nao Hibino, które w gemie dziewiątym uzyskały jedyne w pierwszym secie przełamanie i przewagi nie roztrwoniły, wygrywając seta 6:4. W drugiej odsłonie meczu polsko-japoński duet odrobił stratę przełamania, ale ostatecznie lepsze były w tej partii Amerykanka i Białorusinka, które zwyciężyły 7:5, w  gemie 12. zdobywając decydujący punkt przy wyniku 40:40. O awansie decydował w tej sytuacji rozgrywany do 10 wygranych punktów super tie-break. Paula Kania-Choduń i Nao Hibino prowadziły jeszcze 8:6, ale nie „zamknęły” spotkania. Cztery kolejne punkty zdobyły od tego momentu Christian i Marozawa i to one triumfowały ostatecznie w spotkaniu 4:6, 7:5, 10-8,  po 94 minutach rywalizacji.", "Para polsko-japońska przegrała, choć zdobyła w meczu trzy punkty więcej od rywalek (72:69). Paula Kania-Choduń i Nao Hibino odpadły z turnieju, ale za występ otrzymają po 60 punktów do rankingu WTA deblistek oraz czek na 2300 dolarów do podziału.", "Niespodzianka w Pau", "W Challengerze ATP we francuskim Pau doszło w czwartek po południu do „polskiego” meczu w ćwierćfinale gry podwójnej. I była spora niespodzianka, bowiem para Karol Drzewiecki/Kacper Żuk wyeliminowała duet Szymon Walków/Jan Zieliński, pokonując deblistów powołanych do reprezentacji Polski na zbliżający się mecz Pucharu Davisa z Portugalią, po super tie-breaku 6:4, 6:7 (4), 10-3.", "W spotkaniu i finał Karol Drzewiecki i Kacper Żuk zagrają z najwyżej rozstawioną w turnieju parą brytyjsko-australijską Jonny O’Mara/Matt Reid.", "Michał Dembek i Daniel Michalski ze zwycięstwami", "Michał Dembek (777. ATP) awansował w czwartek do kolejnej rundy turnieju ITF M25 w stolicy Kazachstanu Nur Sultanie, wygrywając 2:6, 7:5, 6:3 z Rosjaninem Jewgienijem Fikippovem (975. ATP). Z kolei Daniel Michalski (367. ATP) awansował do kolejnej rundy imprezy ITF M25 w tureckiej Antalyi po zwycięstwie 6:2.6:1 z innym Rosjaninem Andriejem Chepelevem (526. ATP).", "Porażka Pawelskiego", "Martyn Pawelski (1355. ATP) podczas imprezy ITF M15 w tunezyjskim Monastir przegrał w czwartek w trzech setach 3:6.7:5, 6:3 z Austriakiem Lukasem Neumayerem.", "Bez powodzenia w Egipcie", "Grupa Polaków: Aleksander Orlikowski, Marcel Kamrowski, Olaf Pieczkowski, Jasza Szajrych i Alan Bojarski wybrała się do Egiptu, by wziąć udział w turnieju ITF M15 Egypt Men’s Futures (korty twarde, 15 tys. dolarów w puli nagród), ale żeby zagrać w turnieju głównym musieli przebrnąć trzystopniowe kwalifikacje, co, niestety, nie udało się.", "Najbliżej był Aleksander Orlikowski, który wygrał z Rumunem Vladem Andriejem Dancu (rozstawiony z nr 4) 6:0, 6:7, 10-7 i ze Szwedem Arslanbekiem Temirhanovem 4:6, 6:2, 10-6, ale w decydującym meczu przegrał 5:7, 4:6 z Colemanem Wongiem (Hongkong, nr 13).", "Olaf Pieczkowski pokonał najpierw Czecha Ondreja Horaka 6:1, 7:5, ale w II rundzie uległ 2:6, 2:6 Wongowi, Marcel Kamrowski przegrał z Czechem Filipem Dudą (nr 8) 5:7, 1:6, Jasza Szajrych (WC) nie sprostał Dylanowi Saltonowi (RPA, nr 12), przegrywając 4:6, 2:6, natomiast Alan Bojarski okazał się słabszy od Tajwańczyka Chien-Hsun Lo (nr 2), któremu uległ po super tie-breaku 7:6, 5:7, 3-10.", "W drugim turnieju w Egipcie (od 28 lutego) miejsce w drabince głównej ma Pieczkowski. Pozostali Polacy raczej ponownie powalczą w kwalifikacjach.", "W zawodach głównych w Egipcie (ITF W15) wystąpiła tylko Joanna Zawadzka, która najpierw pokonała Litwinkę Klaudię Bubelyte 6:3, 7:5, ale przegrała później z Ho Ching Wu (Hongkong) 1:6, 4:6.", "Zawadzka ma jeszcze szanse w grze podwójnej, w której w parze z Izraelką Nicole Nadel dotarła do ćwierćfinału. Na tym etapie polsko-izraelski duet zmierzy się z parą rosyjsko-japońską Polina Pavlova/Ikumi Yamazaki.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "TUKS Kozica trzyma się mocno", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Województwo łódzkie, jako jedyne w kraju, prowadzi klubową klasyfikację młodzieżowych mistrzostw regionu we wszystkich kategoriach wiekowych. I to od samego początku. A wszystko za sprawą „skryby” i sędziego związkowego, Wiesława Kozicy", "trenera TUKS Kozica z Piotrkowa Trybunalskiego.", "Pięć drużyn w klasyfikacji medalowej", "– Łódzkie obecną formę administracyjną otrzymało po nowym podziale administracyjnym kraju w 1999 roku, ale w latach 1999-2003 w tenisie trwała jeszcze rywalizacja w ośmiu regionach. O tytuły mistrza Regionu Centralnego, bo taka była nazwa turniejów, z klubami obecnego województwa łódzkiego rywalizowali zatem także tenisiści m.in. z Radomia i Konina – wyjaśnia Wiesław Kozica. Zaczynając jednak od 2004 roku, czyli od wprowadzenia znanych nam obecnie mistrzostw województwa, na czele prowadzonej przez sędziego z Piotrkowa Trybunalskiego klasyfikacji medalowej znalazło się pięć drużyn. Były to TUKS Kozica Piotrków Trybunalski, MKT Łódź, PKT Pabianice, ŁKT Łódź i ATAK Łódź.", "Najdłużej na czele znajdowali się ci pierwsi. – Po długim, ponad 10-letnim liderowaniu w 2020 roku TUKS Kozica o jeden złoty medal stracił pierwsze miejsce na korzyść MKT Łódź. Że tak się stanie można było przypuszczać już jakiś czas temu, biorąc pod uwagę potencjałów obu klubów. Tak czy inaczej, nasz dorobek, czyli 437 medali wywalczonych w singlach, deblach, a także w rzadko rozgrywanych mikstach, bez rozgrywek drużynowych, stanowi niewątpliwy wzór skutecznej działalności szkoleniowo-turniejowej – uważa Wiesław Kozica. Dodajmy, że prowadzony przez niego klub, w zestawieniu najskuteczniejszych ośrodków, o 117 medali przegrywa obecnie z MKT Łódź, który zgromadził ich 554.", "Rekordowy 2011 rok", "Rekordowym i najlepszym sezonem dla TUKS Kozica był rok 2011, kiedy to zawodnicy tego piotrkowskiego klubu wywalczyli 83 medale w mistrzostwach województwa. – To dla konkurencji bardzo wyśrubowany rekord. Takiego poziomu potencjału medalowego w jednym sezonie nie osiągnął w ostatnich 18 latach, jak na razie żaden klub z naszego regionu. Najbliżej, w 2019 roku, był MKT, którego reprezentanci sięgnęli wtedy po 59 krążków. Można więc powiedzieć, że jako klub trzymamy się mocno i z dumą będziemy bronić pozycji wicelidera klasyfikacji wojewódzkiej. A może nawet pokusimy się o odzyskanie długo dzierżonej wcześniej pozycji lidera… – kończy Wiesław Kozica.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miedwiediew kontra Nadal. W Acapulco będzie rewanż za finał w Melbourne", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["W obecnym tygodniu mamy dwie imprezy rangi ATP 500: w Dubaju oraz w Acapulco. W Acapulco, gdzie obsada turnieju jest chyba jeszcze silniejsza niż w Zjednoczonych Emiratach Arabskich, w piątek nad ranem poznaliśmy komplet p", "ó", "łfinalist", "ó", "w. W czołowej czw", "ó", "rce znaleźli się: Daniił Miedwiediew (2. ATP), Stefanos Tsitsipas (4. ATP), Rafael Nadal (5. ATP) oraz Cameron Norrie (12. ATP).", "Rozstrzygnięcia w dwóch setach", "W ćwierćfinałach wszystkie mecze zakończyły się po dwóch setach zwycięstwami faworytów. Daniił Miedwiediew, po raz pierwszy grający jako pewny już tego, że zostanie numerem „jeden” rankingu ATP (Djoković w Dubaju przegrał kilka godzin wcześniej) pewnie wygrał z Japończykiem Yoshihito Nishioką 6:2, 6:3. Równą rywalizację Japończyk nawiązywał tylko na początku obu setów, później na korcie dominował już Rosjanin.", "Przeciwnikiem Rafaela Nadala był Amerykanin Tommy Paul (39. ATP), a Hiszpan, rekordzista jeśli chodzi i liczbę tytułów wielkoszlemowych w tenisie mężczyzn w grze pojedynczej (od Australian Open 2022 ma ich 21) wygrał 6:0, 7:6 (5). Stefanos Tsitsipas zwyciężył Amerykanina Marcosa Girona (58, ATP) 6:3, 6:4, natomiast Cameron Norrie stracił tylko jednego gema w spotkaniu z Niemcem Peterem Gojowczykiem (95. ATP) wygrywając 6:1, 6:0.", "W półfinałach w rewanżu za finał Australian Open 2022 Daniił Miedwiediew zmierzy się z Rafaelem Nadalem, natomiast przeciwnikiem Stefanosa Tsitsipasa będzie Cameron Norrie.", "Melbourne (3)", "Australian Open (7)", "Acapulco (2)", "For the first time in his ATP career, aged 35, ", " starts his season with 12 consecutive wins ? ", "Trzeci Rosjanin w fotelu lidera rankingu ATP", "Dodajmy że Daniił Miedwiediew, który w poniedziałek 28 lutego 2022 obejmie prowadzenie w rankingu ATP tenisistów, będzie dopiero trzecim Rosjaninem na pozycji lidera rankingu od początku jego istnienia (od 1973 roku). Przed nim byli tylko Jewgienij Kafielnikow oraz Marat Safin. Daniił Miedwiediew zdetronizuje Serba Novaka Djokovicia, który prowadził nieprzerwanie od ponad dwóch lat (od 3 lutego 2020).", "Miedwiediew będzie też pierwszym od 18 lat tenisistą, numerem jeden na świecie, spoza wielkiej czwórki: Roger Federer, Rafael Nadal, Novak Djoković, Andy Murray.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bilety na mecz Polska-Rumunia. Iga Świątek powinna zagrać w Radomiu", "date": "\n\t\t\t\t\t\t\t\t\t\t25 lutego, 2022\t\t\t\t\t", "text": ["Rozpoczyna się sprzedaż biletów na mecz Polska – Rumunia w ramach kwalifikacji do finałowego turnieju o Billie Jean King Cup. Sprzedaż rusza w piątek (18 lutego), po południu (około godz. 16). Spotkanie zostanie rozegrane w dniach 15-16 kwietnia na twardym korcie w Radomskim Centrum Sportu. Bilety można kupować na:", " Jak mówił ", "w rozmowie „Tenis Magazynem”, Tomasz Świątek, ojciec Igi Świątek kibice powinni zobaczyć najlepszą polską tenisistkę w meczu reprezentacji: „Jeśli nie wystąpią nieprzewidziane okoliczności, to Iga zagra w kwietniu w Radomiu.”", "Dziewczyny walczą o finał!", "– Przed nami najważniejszy mecz reprezentacji Polski w historii tenisa, bo dziewczyny będą walczyć o miejsce w finałowym turnieju Billie Jean King Cup, w którym jeszcze nigdy nie grały. Nasza drużyna wystąpi w Radomiu w najmocniejszym składzie, bo stawka jest ogromna. Liczymy też na gorący doping widowni, bo będzie to bardzo trudny mecz. Rumunki mają kilka zawodniczek sklasyfikowanych w pierwszej setce rankingu WTA, więc na pewno przyjadą do Radomia bardzo mocną drużynę. Zapowiadają się wielkie emocje i każdy pojedynczy mecz będzie bardzo ważny. Być może losy zwycięstwa będą się ważyć do ostatniego pojedynku deblowego, tak jak to było rok temu w Bytomiu – powiedział Mirosław Skrzypczyński prezes Polskiego Związku Tenisowego.", "W tym tygodniu, w rozmowie z „Tenis Magazynem”, Tomasz Świątek stwierdził, że kibice powinni zobaczyć w 2022 roku Igę Świątek w dwóch imprezach rozgrywanych w Polsce. „Jeśli nie wystąpią nieprzewidziane okoliczności, to Iga zagra w kwietniu w Radomiu, gdzie Polska podejmować będzie Rumunię w ramach Billie Jean King Cup oraz w lipcu w Gdyni podczas drugiej edycji BNP Paribas Poland Open.” – powiedział ojciec tenisistki.", "W kwietniu 2021 roku Polki pokonały w bytomskiej Hali Na Skarpie zespół Brazylii 3:2. Dwa punkty w singlu zdobyła dla gospodyń Magdalena Fręch. Zawodniczka LOTOS PZT Team rozstrzygnęła też losy awansu wygrywając w parze z Katarzyną Kawą dramatyczny trzysetowy mecz w grze podwójnej. Po tym występie została przez Międzynarodową Federację Tenisową (ITF) nominowana do Heart Awards.", "Mecz w nowoczesnej hali", "Niedawno oddane do użytku Radomskie Centrum Sportu to jedna z najnowocześniejszych hal sportowo-widowiskowych w Polsce. Mecz Billie Jean King Cup z będzie pierwszym międzynarodowym wydarzeniem, jakie odbędzie się w niedawno otwartym Radomskim Centrum Sportu. Hala posiada trybuny na 5000 miejsc.", "– Bardzo liczymy, że na trybunach będzie dużo widzów, bo w tak trudnym meczu doping widowni będzie bardzo potrzebny. Rumunia w kobiecym tenisie ma obecnie bardzo mocną drużynę, co widać w rankingu WTA, w którym w czołowej setce jest sklasyfikowanych kilka ich zawodniczek, również w deblowym. Większość Rumunek od początku sezonu prezentuje wysoką formę i osiąga dobre wyniki, więc niezależnie od tego w jakim składzie ostatecznie przyjadą do Radomia, to czeka nas trudne zadanie. Na pewno postaramy się wystawić najmocniejszy skład, jaki będzie możliwy w kwietniu, bo przed nami ważny cel, czyli awans do finałowego turnieju o Billie Jean King Cup – uważa Dawid Celt, kapitan kobiecej reprezentacji Polski.", "Tenisowy Radom", "Radom na dobre pisze swoją tenisową historię. W ubiegłym roku, w sierpniu, gościł pierwszą edycję kobiecego turnieju rangi ITF W25 – Lotos Radom Cup, zaliczanego do cyklu LOTOS PZT Polish Tour. A przygotowania do kolejnej już ruszyły.", "– Radom konsekwentnie inwestuje w sport. Dlatego to dla nas ogromne wyróżnienie, że w nowej hali widowiskowo-sportowej będziemy mogli gościć gwiazdy światowego tenisa. No ten nowoczesny obiekt jest budowany nie tylko z myślą o radomskich drużynach ligowych, ale także ma służyć organizacji dużych, prestiżowych wydarzeń o charakterze międzynarodowym. A takim niewątpliwie będzie mecz Polska-Rumunia, który powinien stać się tenisowym wydarzeniem roku w naszym kraju. Bardzo się cieszę, że nasze miasto będzie gospodarzem spotkania Billie Jean King Cup w momencie sukcesów reprezentantów Polski na światowych kortach. Już teraz zapraszam do hali Radomskiego Centrum Sportu wszystkich miłośników tenisa, bo emocji i wielkich gwiazd na pewno nie zabraknie – podkreśla Radosław Witkowski prezydent Radomia.", "Gwiazdy tenisa zagrają w Polsce", "Jeszcze przed reorganizacją Fed Cup i zmianą nazwy na Billie Jean King Cup, polska drużyna awansowała do Grupy Światowej I (składała się z 8 najlepszych drużyn), w której w lutym 2015 roku przegrała z Rosją. Wówczas w Krakowie rywalizowały m.in. Agnieszka Radwańska, Maria Szarapowa czy Swietłana Kuzniecowa. Wcześniej, Polki dotarły w 1992 roku we Frankfurcie do ćwierćfinału, w którym uległy Niemkom (wtedy rywalizacja w elicie toczyła się w standardowej drabince).", "Teraz także zobaczymy w kraju gwiazdy kobiecego tenisa, bowiem Rumunia ma kilka zawodniczek sklasyfikowanych w pierwszej setce rankingu WTA, w tym byłą numer 1. na świecie Simone Halep, która niedawno wróciła na korty po kontuzji i jest obecnie jest 23. Ale ścisłej światowej czołówce są też: Sorana Cirstea (30. w WTA), Irina-Camelia Begu (54.), Elena-Gabriela Ruse (59.), Jaqueline Cristian (67.) i Ana Bogdan (101.).", "Najwyżej notowana Polek w klasyfikacji tenisistek jest Iga Świątek – dziewiąta na świecie. Magda Linette jest 71., Magdalena Fręch (LOTOS PZT Team) – 99., Katarzyna Kawa – 148., Urszula Radwańska – 244.", "Zanim będziemy mogli kibicować Polkom w Radomiu, już w dniach 4-5 marca, męska reprezentacja Polski prowadzona przez kapitana Mariusza Fyrstenberga wystąpi w wyjazdowym meczu z Portugalią w miejscowości Maia, koło Porto. Stawką będzie miejsce w Grupie Światowej I oraz walka we wrześniu o awans do przyszłorocznych kwalifikacji o prawo gry w finałowym turnieju o Puchar Davisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alexander Zverev wykluczony z turnieju w Acapulco. Skandaliczne zachowanie Niemca", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Alexander Zverev, mistrz olimpijski z Tokio w grze pojedynczej, rywalizował w turnieju ATP 500 w meksykańskim Acapulco. Niemiec został wykluczony z turnieju po tym jak po meczu deblowym wściekle uderzał w stolik sędziowski rakietę ( o mało co nie trafił arbitra w nogę), a następnie go obraził.", "Debel Zverev i Marcelo Melo (Brazylia) ulegli duetowi Lloyd Glasspool (Wielka Brytania)/Harrie Heliovaara (Finlandia) 2:6, 6:4, 6-10.", " ", "The incident at the end of a doubles match that led to Alexander Zverev being withdrawn from the ATP tournament in Acapulco. ?", "? Prime Video Sport ", "W kolejnej rundzie imprezy w Acapulco Zverv miał się zmierzyć z rodakiem Petrem Gojowczykiem. W I rundzie Alexander Zverev pokonał Amerykanina Jensona Brooksby’ego 3:6, 7:6 (12-10), 6:2. Było to najpóźniej zakończone spotkanie w historii tenisa. Ostatnią piłkę tenisiści rozegrali o godzinie 4.55 czasu lokalnego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięstwa polskich debli w Pau. Porażka Alicji Rosolskiej w Doha", "date": "\n\t\t\t\t\t\t\t\t\t\t23 lutego, 2022\t\t\t\t\t", "text": ["W challengerze we francuskim Pau środa była udanym dniem dla Polak", "ó", "w. Awans w grze podwójnej uzyskały obie polskie pary: Szymon Walk", "ó", "w/Jan Zieliński oraz Karol Drzewiecki/Kacper Żuk. Nie powiodło się natomiast Alicji Rosolskiej. Polka grająca w parze z Nowozelandką Erin Routliffe na ćwierćfinale zakończyła udział w rywalizacji deblistek podczas turnieju ", "WTA 1000 Qatar TotalEnergies Open w Doha", ". W środę w meczu o awans do połfinału przegrały wyraźnie 1:6, 2:6 z parą japońsko-serbską Shuko Aoyama/Aleksandra Krunić.", "Dwie pewne wygrane Polaków", "Para Walków/Zieliński, która będzie reprezentować Polskę w meczu Pucharu Davisa z Portugalią w I rundzie imprezy w Pau straciła tylko trzy gemy pokonując parę francusko-brytyjską Manuel Guinard/Ryan Peniston 6:0, 6:3.", "Z kolei para Karol Drzewiecki/Kacper Żuk wygrała na początek 6:4, 6:4 z duetem holenderskim Mats Hermans/Glenn Smits.", "Przypominamy tylko, że Kacper Żuk (172. ATP jako jedyny z Polaków występował w turnieju w grze pojedynczej, ale już w I rundzie przegrał z niżej notowanym Francuzem Antoine Escoffierem (282. ATP) po trzysetowej batalii 3:6, 6:3, 4:6.", "W jednym z ćwierćfinałów debla mężczyzn w Pau zmierzą się oba polskie duety.", "Alicja Rosolska zakończyła występ w Doha", "Polsko-nowozelandzka para Alicja Rosolska/Erin Routliffe na ćwierćfinale zakończyła udział w rywalizacji deblistek podczas turnieju WTA 1000 Qatar TotalEnergies Open w Doha. W środę Rosolska i Routliffe w meczu o awans do połfinału przegrały wyraźnie 1:6, 2:6  z parą japońsko-serbską Shuko Aoyama/Aleksandra Krunić.", "Alicja Rosolska i Erin Routliffe, już niemal tradycyjnie nie najlepiej rozpoczęły mecz i po stracie podania w pierwszym oraz trzecim. gemie szybko przegrywały już 0:3 z podwójnym przełamaniem. Takich strat nie udało się już odrobić, a w całym pierwszym secie Polka i Nowozelandka zdołały zdobyć tylko jednego gema.", "W drugim secie też na korcie dominowała para japońsko-serbska, Aoyama i Krunić wygrały już pierwszy gem serwisowy duetu Rosolska/Routliffe obejmując p[prowadzenie 2:0 i do końca utrzymały przewagę wygrywając ćwierćfinał nadspodziewanie łatwo 6:1, 6:2.", "Nawet jeśli Alicja Rosolska i Erin Routliffe, w niektórych gemach nawiązywały walkę z rywalkami, kluczowe akcje i tak wygrywały ich przeciwniczki.", "W półfinale Shuko Aoyama i Aleksandra Krunić zmierzą się albo z Amerykankami  Cori Gauff i Jessicą Pegulą albo z parą japońsko-chińską Ena Shibahara/Shuai Zhang.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polki w Guadalajarze. Fręch w singlu i Kania-Choduń w deblu grają dalej", "date": "\n\t\t\t\t\t\t\t\t\t\t23 lutego, 2022\t\t\t\t\t", "text": ["Trzy polskie tenisistki ", "Magdalena Fręch, Katarzyna Piter i Paula Kania-Choduń wybrały się do Meksyku na turniej WTA 250 Abierto Akron Zapopan 2022. Wszystkie mają już za sobą pierwsze występy. Dalej grają Magdalena Fręch w grze pojedynczej oraz Paula Kania-Choduń w deblu.", "Trudny mecz z Meksykanką", "W turnieju gry pojedynczej, występuje zajmująca 97. miejsce w rankingu WTA Magdalena Fręch, która w środę nad ranem, polskiego czasu, zmierzyła się z reprezentantką gospodarzy, Meksykanką Renatą Zarazuą (121. WTA) wygrywając 7:6 (5), 4:6. 6:4. Meksykanka, która od organizatorów turnieju w Guadalajarze otrzymała “dziką kartę” była dla trzeciej obecnie polskiej tenisistki wymagającą przeciwniczką. Łodzianka w pierwszym secie trwoniła przewagę, rozstrzygając seta na swoją korzyść dopiero w wyrównanym tie-breaku. W drugiej partii sytuacja się powtórzyła, przy czym tym razem nie był nawet potrzebny tie-break, a partię 6:4 wygrała Meksykanka. W tym secie Fręch na otwarcie uzyskała przełamanie, prowadziła jeszcze 3:1, ale od tego momentu zdołała wygrać już tylko bardzo długiego gema ósmego, po którym doprowadziła w secie do remisu 4:4.", "W secie rozstrzygającym Fręch znowu na otwarcie uzyskała przełamanie, chwilę później podwyższając prowadzenie. Przy wyniku 1:2. licząc pd strony Meksykanki, Renata Zarazua poprosiła o przerwę medyczną, a po powrocie na kort zaliczyła re-breaka na 2:2 i mecz rozpoczął się jakby od początku. Ostatecznie to jednak Magdalena Fręch okazała się skuteczniejsza, zdobyła jeszcze przełamanie i tym razem przewagę “dowiozła” już do koca wygrywając  decydującą partie 6:4 oraz cały mecz.", "Polka jako ostatnia uzupełniła grono zawodniczek w 1/8 finału i w meczu o ćwierćfinał zmierzy się z rozstawioną z “trójką” Hiszpanką Sarą Sorribes Tormo (32. WTA).", "Już bez najwyżej rozstawionych", "Dodajmy. że w turnieju nie ma już dwóch najwyżej rozstawionych tenisistek. Turniejowa “jedynka” i największa “gwiazda” Brytyjka Emma Raducanu (12. WTA), sensacyjna mistrzyni US Open 2021, skreczowała w trzecim secie meczu z Australijką Darią Saville. W momencie rezygnacji z dalszej gry Raducanu przegrywała 7:5, 6:7 (4), 3:4. Z kolei turniejowa “dwójka” Amerykanka Madison Keys (29. WTA), półfinalistka niedawnego Australian Open 2022, przegrała sensacyjnie 4:6, 6:1, 1:6 z Harmony Tan (104. WTA), Francuzką  chińsko-kambodżańskiego pochodzenia.", "Odwr", "ó", "ciły losy spotkania", "W deblu jeszcze w nocy z poniedziałku na wtorek japońsko-polska para Nao Hibino/Paula Kania- Choduń pokonała po zaciętym trzysetowym pojedynku po super tie-breaku duet kolumbijsko-węgierski Maria Camila Osorio Serrano/Panna Udvardy 2:6, 7:5, 10-5 skutecznie “odwracając” losy spotkania. Po przegranym pierwszym secie Hibino i Kania-Choduń przegrywały już w drugiej partii 2:5, ale zdobyły pięć kolejnych gemów wygrywając 7:5 i doprowadzając do super tie-breaka, w którym również okazały się lepsze  W ćwierćfinale Polka i Japonka zmierzą się  z parą Kaitlyn Christian/Lidziya Marozava (USA/Białoruś, turniejową “trójka”). Rywalki duetu  japońsko-polskiego na początek wygrały 6:2, 6:1 z deblem włoskim Lucia Bronzetti/Sara Errani.", "Jeden występ Katarzyny Piter", "Z kolei para ukraińsko-polska Katarina Bondarenko/Katarzyna Piter, zmierzyła się ostatecznie  w I rundzie z parą chińską Xinyu Wang/Lin Zhu, po zaciętym, wyrównanym meczu przegrywając minimalnie po super tie-breaku 4:6. 6:4, 8-10. To Chinki zmierzą się w ćwierćfinale z Peangtarn Plipuech z Tajlandii i Aldilą Sutjiadi z Indonezji.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Doha. Iga Świątek wygrywa z Darią Kasatkiną w ekspresowym tempie", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["Iga Świątek jest już ćwierćfinalistką prestiżowego turnieju ", "WTA 1000 Qatar TotalEnergies Open", " 2022", " w Doha", ". W środowym meczu 1/8 finału rozstawiona z numerem “si", "ó", "dmym” Iga Świątek (8. WTA) wygrała z Rosjanką Darią Kasatkiną 6:3, 6:0. Mecz trwał 64 minuty. W spotkaniu o awans do połfinału Polka zmierzy się z najwyżej rozstawioną wiceliderką rankingu WTA Aryną Sabalenką z Białorusi. W ewentualnym p", "ó", "łfinale Polka spotka się albo z Amerykanką Cori Gauff albo z Greczynką Marią Sakkari, tenisistką jak na razie mającą “sposób” na reprezentantkę Polski.", "Kasatkina pokonana po raz trzeci", "Światek i Kasatkina spotkały się już po raz trzeci w 2022 roku, w trzecim kolejnym turnieju tenisowym z ich udziałem. Podczas wielkoszlemowego Australian Open oraz w minionym tygodniu w Dubaju wyraźnie lepsza była tenisistka z Raszyna. W środę Iga Świątek też była dużo lepsza wygrywając pewnie 6:3, 6:0.", "Ostatnie zwycięstwa nad Kasatkiną sprawiły, że Iga Świątek od początku czuwała się na korcie dość pewnie, co zaowocowało odebraniem serwisu rywalce już w drugim gemie i prowadzeniem podopiecznej trenera Tomasza Wiktorowskiego 2:0. Wprawdzie Kasatkina błyskawicznie odpowiedziała re-breakiem wyrównując następnie na 2:2, tenisistką lepszą byłą jednak Polka, która raz jeszcze przełamała podanie przeciwniczki na 4:2 i teraz prowadzenia już nie wypuściła.", "Druga partia była już niemal całkowicie jednostronna. Polka prowadzenie z przełamaniem uzyskała już na otwarcie i tym razem nie miała żadnego momentu słabości. To byłą deklasacja przeciwniczki, a wynik drugiego seta 6:0! wystarczy za cały komentarz.", "Kasatkina do końca starała się zdobyć w drugim secie chociażby gema honorowego, ale nie dała rady. Było za to kilka efektownych wymian, jak choćby ostatnia w meczu.", "Obecny bilans meczów Iga Świątek – Daria Kasatkina: 3:1 dla Polki.", "Zaczynają się “schody”", "Do ćwierćfinału najlepsza polska tenisistka dotarła bardzo pewnie, ale teraz zaczną się “schody”. W ćwierćfinale Iga Świątek zmierzy się z wiceliderką rankingu WTA Aryną Sabalenka z Białorusi, która w środowe późne popołudnie też zaprezentowała bardzo dobrą dyspozycję, Szwajcarce Jil Belen Teichmann “oddając” tylko trzy gemy w meczu wygranym 6:2, 6:1.", "A w półfinale może “czekać” Greczynka Maria Sakkari, na którą w dotychczasowych konfrontacjach Iga Świątek nie znalazła jeszcze recepty.", "Mecz Sabalenka – Świątek w czwartek nie wcześniej jak o 18 polskiego czasu. To będzie ostatni ćwierćfinał, tenisistki będą już znały półfinałową rywalkę. Na początek spotkanie Gauff – Sakkari, następnie Jabeur – Kontaveit, Muguruza – Ostapenko i na koniec Sabalenka – Świątek. Transmisje z Doha: Canal+Sport.", "Wyniiki 1/8 finału:", "Pary ćwierćfinałowe", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jerzy Janowicz szykuje powrót i wiąże się z CKT Grodzisk Mazowiecki", "date": "\n\t\t\t\t\t\t\t\t\t\t24 lutego, 2022\t\t\t\t\t", "text": ["– Powodów tej decyzji jest kilka, nie tylko taki, że mam blisko z domu do Kozerek. Widziałem plany, bo obiekt jeszcze nie jest wybudowany w stu procentach, ale już niedługo będzie gotowy, no i to robi wrażenie. Na pewno to będzie za chwilę największy i najlepszy klub tenisowy w Polsce, bo nigdzie w kraju nie ma drugiego podobnego miejsca. Będą tam korty ziemne pod dachem i na zewnątrz, twarde w środku i na zewnątrz, a chodzą też słuchy, że powstanie nawet kort trawiasty. Poza tym na miejscu będzie baza noclegowa, już jest restauracja, siłownia, basen, po prostu wszystko. Będzie tam można spędzić kilka godzin na treningu na korcie, zrobić przygotowanie fizyczne, wymasować się, zrobić dobrą fizjoterapię i po tak dobrze przepracowanym dniu wrócić sobie do domu. To jest wyjątkowy obiekt, może nawet na skalę światową – powiedział Janowicz na konferencji prasowej w Warszawie.", "SuperLiga to ciekawy projekt", "Były 14. tenisista świata w rankingu ATP Tour i półfinalista Wimbledonu 2013 planuje pierwsze starty po dłuższej przerwie spowodowanej kontuzjami na druga połowę marca. Oprócz powrotu na międzynarodową arenę, zapowiada też regularne występy przed polską widownią.", "– Będę reprezentował klub z Kozerek w LOTTO SuperLidze. Będzie to ciekawy eksperyment i warto spróbować promować tenis w nowy sposób, bo wydaje mi się, że to będzie duży produkt i będzie się dobrze sprzedawał. Także na pewno w tym roku będę sam grał w niej i motywował moich „team mate’ów”, żeby w niej też grali. Tych startów nie zamierzam traktować jako formę treningu czy przygotowań do gry w turniejach. Pieniądze w SuperLidze nie są małe Zainteresowane nim są media, będą kibice na trybunach. Także na pewno będzie to poważny rozdział w mojej karierze – powiedział Janowicz.", "Jerzy Janowicz był 14. tenisistą rankingu ATP.", " wydłuży karierę", "Jerzy Janowicz dodaje, że jeśli ten projekt wypali, to też może nawet wydłużyć jego karierę, ale też paru innych zawodników. – Jeśli planowany na najbliższe miesiące powrót do Touru mi się nie uda – mówię tutaj konkretnie o turniejach ATP – to na pewno nie będę zawieszał rakiety na kołek. Wtedy będę grał w Superlidze, być może w innych zagranicznych ligach też. Pewnie także w challengerach ATP rozgrywanych w kraju, Narodowych Mistrzostwach Polski, nawet w Pucharze Davisa, jeśli zajdzie taka potrzeba – mówi Janowicz.", "Obecnie w Kozerkach trwa budowa kortów twardych i ziemnych, otwartych i w hali. A w planach już jest organizacja w sierpniu dwóch imprez zaliczanych do LOTOS PZT Polish Tour: dużego turnieju kobiecego rangi ITF W100 oraz challengera ATP, między którymi w kalendarzu znalazł się challenger organizowany przez Mariusza Fyrstenberga w Warszawie.", "– Przyznam, że kilka lat temu byliśmy trochę sceptyczni co do tych pomysłów. Ale teraz Akademia Tenisowa w Kozerkach jest jednym z dwóch największych obiektów sportowych w Grodzisku Mazowieckim, obok Akademii Piłkarskiej Legii Warszawa. A projekt, jak widać, będzie się jeszcze rozwijał, skoro w Kozerkach grać i trenować będą świetni tenisiści, no i będą się odbywać duże międzynarodowe imprezy. Cieszymy się, że Jerzy Janowicz pojawia się w Grodzisku w roku obchodów 500-lecia uzyskania praw miejskich. To wszystko doda tej rocznicy jeszcze więcej blasku – powiedział Tomasz Krupski, Zastępca Burmistrza w Grodzisku Mazowieckim.", "Akademia Tenisowa Tenis Kozerki i Centralny Klub Tenisowy Grodzisk Mazowiecki, to nie jedyne przedsięwzięcia powstające w Kozerkach. – Pod koniec czerwca planujemy otwarcie Centrum Szkoleniowego Polskiego Związku Tenisowego, które jest owocem naszej ścisłej współpracy z PZT. To jeszcze bardziej wzmocni kierunek naszych działań i sprawi, że kadra zawodnicza i trenerska pracująca w Kozerkach jeszcze bardziej będzie się rozrastać. Są tutaj z nami dwaj trenerzy z Kozerek, bracia Radek i Kuba Nijaki, którzy sami byli tenisistami, więc mogą się dzielić swoim doświadczeniem i prowadzić naszą uzdolnioną młodzież. Mamy też Kubę Ulczyńskiego, który w przeszłości pracował z Jurkiem. Także cały czas rozwijamy nasz projekt, a już od maja czeka nas start w LOTTO SuperLidze, w której zamierzamy walczyć o tytuł mistrzowski – powiedział Krzysztof Puna, dyrektor sportowy Akademii Tenisowej Tenis Kozerki. ", "– Jutro zamyka się okienko transferowe przed rywalizacją ligową, więc prawie na ostatnią chwilę ogłaszamy dzisiaj prawie pełny skład CKT Grodzisk Mazowiecki. Liderem naszej drużyny jest Jurek Janowicz, a wcześniej pozyskaliśmy Kamila Majchrzaka, Kacpra Żuka, juniora Maksa Kaśnikowskiego, czy deblistę Janka Zielińskiego. Wszyscy coraz bardziej przebijają się do światowej czołówki, ale też są filarami reprezentacji kraju w Pucharze Davisa i w przyszłym tygodniu zagrają w niej ważny mecz Portugalią. Na razie możemy podać 15 z 16 nazwisk, a jeszcze dzisiaj być może wszystkich zaskoczymy jeszcze jednym transferem i to bardzo znanego nazwiska. W ostatnich dniach solidnie wzmocniliśmy przede wszystkim skład, jeśli chodzi o dziewczyny, sięgając po kilka zagranicznych zawodniczek, a najwyżej notowana z nich jest Belgijka Alison van Uytvanck, obecnie 55. w rankingu WTA – dodał Krzysztof Puna.", "Start LOTTO SuperLigi planowany jest na 29 maja, a już 10 marca zostanie przeprowadzone losowanie meczów i ich gospodarzy. Rozgrywki będą się składać z siedmiu kolejek rundy zasadniczej, a wyłoni ona uczestników Final Four w Zielonej Górze (10-11 grudnia), który wyłoni mistrza i końcową kolejność w Top 4.", "Skład Centralnego Klubu Tenisowego w 2022 r.:", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Kamil Majchrzak i Joao Sousa liderami", "date": "\n\t\t\t\t\t\t\t\t\t\t23 lutego, 2022\t\t\t\t\t", "text": ["W dniach 4-5 marca w miejscowości Maia koło Porto rozegrany zostanie mecz Pucharu Davisa Polska – Portugalia. Liderami obu reprezentacji będą Kamil Majchrzak (LOTOS PZT Team) – sklasyfikowany na 77. miejscu w rankingu ATP Tour – oraz 87. na świecie Joao Souisa. Rywalizacja toczyć się będzie na korcie ziemnym w hali. W ekipie biało-czerwonych zabraknie Huberta Hurkacza.", "Poznaliśmy oficjalny skład zgłoszony do Międzynarodowej Federacji Tenisowej (ITF) przez kapitana Portugalczyków Rui Machado. W powołanej przez niego drużynie gospodarzy znaleźli się – oprócz Sousy – także Nuno Borges – 171. w rankingu ATP Tour (w deblu 151.), Gastao Elias – 206., Frederico Ferreira-Silva – 230. oraz deblista Francisco Cabral – 141. W grze podwójnej.", "Wcześniej skład reprezentacji Polski ogłosił kapitan Mariusz Fyrstenberg. Wraz z nim do Portugalii poleci piątka tenisistów LOTOS PZT Team: Kamil Majchrzak – 77. w klasyfikacji ATP Tour, Kacper Żuk – 172., Daniel Michalski – 367 oraz zgrany debel Szymon Walków (95.) i Jan Zieliński (82.).", "Stawką tego spotkania jest miejsce w Grupie Światowej I i walka we wrześniu o prawo gry w przyszłorocznych kwalifikacjach di finałowego turnieju o Puchar Davisa. Poprzednio drużyny te spotkały się w 1975 roku w Poznaniu, gdzie na korcie ziemnym zwyciężyli Polacy 5:0.", "Oficjalne składy na mecz Portugalia – Polska (Maia, 4-5 marca, kort ziemny w hali):", "Joao Sousa, Nuno Borges, Gastao Elias, Frederico Ferreira-Silva, Francisco Cabral", "kapitan Rui Machado", "Kamil Majchrzak, Kacper Żuk, Daniel Michalski, Szymon Walków i Jan Zieliński;", "kapitan Mariusz Fyrstenberg", "Ramowy plan gier:", "piątek, 4 marca (początek godz. 13.00 czasu polskiego)", "gra pojedyncza", "gra pojedyncza", "Sobota, 5 marca (godz. 11.30)", "gra podwójna", "gra pojedyncza", "gra pojedyncza", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz w ćwierćfinale turnieju w Dubaju. Wygrana Novaka Djokovicia", "date": "\n\t\t\t\t\t\t\t\t\t\t23 lutego, 2022\t\t\t\t\t", "text": ["Hubert Hurkacz (11. ATP) jest już w ćwierćfinale turnieju ATP 500 Dubai Duty Tennis Championships 2022 (korty twarde w puli nagród 2,94 mln dolarów). W środę rozstawiony z “czwórką” Hurkacz, bardzo pewnie wygrał z niżej notowanym reprezentantem Słowacji Alexem Molcanem (69. ATP) 6:3. 6:2. “Hubi” znowu zaprezentował się bardzo solidnie, do odniesienia zwycięstwa potrzebował niespełna 1,5 godziny.", "W ćwierćfinale turnieju w Dubaju zameldował się także lider rankingu ATP Serb Novak Djoković.", "Pewna wygrana Hurkacza", "Hubert Hurkacz bardzo dobrze prezentował się od początku meczu i już w gemie trzecim zdobył przełamanie na 2:1, którego nie roztrwonił. Praktycznie jedyny trudny moment w pierwszym secie przytrafił się wrocławianinowi w gemie szóstym, kiedy utrzymał serwis, choć przegrywał 0:40, ale wygrał pięć kolejnych akcji.", "Set dobiegł końca po gemie dziewiątym, kiedy “Hubi” raz jeszcze wygrał gema serwisowego Słowaka wykorzystując piątą piłkę setową po tym jak Molcan zepsuł woleja.", "Druga partia zaczęła się od długiego gema z trudem wygranego przez Polaka przy własnym serwisie. Słowak, który dzień wcześniej sprawił sporą niespodziankę eliminując finalistę ATP 500 Dubai Duty Tennis Championships z 2021 roku Lloyda George’a Harrisa bardzo się starał, ale stawiał opór Polakowi tylko do  wyniku 2:2. Od tego momentu Hurkacz przejął całkowicie inicjatywę na korcie, nie oddał już przeciwnikowi ani jednego gema odnosząc drugie w turnieju bardzo efektowne zwycięstwo", "Nie minęło jeszcze 1,5 godziny, a było po wszystkim. Mecz 6:3, 6:2 dla Huberta Hurtkacza!", "Kluczem do sukcesu był bardzo dobrze funkcjonujący serwis Polaka, ale trzeba też zwrócić uwagę, że “Hubi” zaprezentował wiele efektownych akcji, nie bał się też zaatakować przy siatce, a co najważniejsze, czynił to skutecznie.", "Sinner rywalem w walce o półfinał", "W ćwierćfinale “Hubi” zmierzy się ze swoim przyjacielem Jannikiem Sinnerem, z którym w Dubaju występował wspólnie w turnieju gry podwójnej. Włoch pokonał Andy Murray’a 7:5, 6:2.", "Hubert Hurkacz i Jannik Sinner jeszcze w środę mieli zmierzyć się w ćwierćfinale turnieju deblowego z parą australijsko-słowacką John Peers/Filip Polasek, ale oddali mecz walkowerem.", "Mecz Hurkacz – Sinner w czwartek jako drugi od godziny 12 (transmisja Polsat Sport ok. godz. 13.30).", "Novak Djoković w ćwierćfinale", "W ćwierćfinale turnieju w Dubaju zameldował się także lider rankingu ATP Serb Novak Djoković, który w dwóch setach uporał się z Rosjaninem Karenen Chaczanovem (26. ATP), srebrnym medalistą przeprowadzonych w 2021 roku Igrzysk Olimpijskich Tokio 2020. Djoković wygrał 6:3, 7:6 (2).", "Podstawą wygranej Nole był serwis, bardzo przydatny zwłaszcza w drugim secie, kiedy Chaczanov utrzymywał podanie o Djoković cały czas musiał “gonić” wynik. Dobry własny serwis był też kluczem do zwycięstwa w tie-breaku.", "A brilliant match and a brilliant win for Novak! ? ", " ", " ", " ", "W ćwierćfinale przeciwnikiem Djokovicia będzie dobrze znany w Polsce Czech Jiri Vesely (123. ATP), który rozgrywa kolejny bardzo dobry turniej, a  w środę wyeliminował niespodziewanie, dużo wyżej notowanego Hiszpana Roberto Bautistę-Aguta (15. ATP), wygrywając 6:2, 6:4.", "W ten sposób Djokovoć ciągle wywiera presję na Daniiła Miedwidwiewa, gdyż jeśli Serb wygra imprezę w Dubaju, Rosjanin chcąc w poniedziałek objąć prowadzenie w rankingu ATP, będzie musiał triumfować w Acapulco.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czarni Rzeszów. Poprawiają motorykę i dobrze się… bawią", "date": "\n\t\t\t\t\t\t\t\t\t\t4 marca, 2022\t\t\t\t\t", "text": ["W klubie Czarni Rzeszów bardzo duży nacisk kładziony jest na przygotowanie motoryczne. – Zajęcia ogólnorozwojowe to żadna nowość w naszym klubie. Postanowiliśmy jednak, żeby wszyscy nasi zawodnicy ćwiczyli według pewnego schematu i pod okiem jednego szkoleniowca – mówi Konrad Kolbusz, który w ubiegłym roku poprowadził do tytułów mistrza Polski Zuzannę Bednarz (od nowego sezonu występuję w KS Górnik Bytom) oraz Alana Ważnego.", "Świadomy rodzic i świadomy zawodnik to droga do sukcesu", "– Pomysł na wprowadzenie zmodyfikowanych i usystematyzowanych zajęć z przygotowania motorycznego powstał z potrzeby dalszego rozwoju naszych zawodników. Wszyscy bowiem wiemy, że przygotowanie tenisowe ma swoje ograniczenia i pewnych zdolności motorycznych, takich jak szybkość, siła czy koordynacja nie jesteśmy w stanie kształtować  tylko na korcie. Po konsultacjach z trenerem Filipem Kocem uznaliśmy więc, że należy podjąć współpracę, która będzie miała za zadanie pomóc w kształtowaniu tych zdolności wśród naszych podopiecznych – dodaje szkoleniowiec.", "Całość poprzedziło spotkanie z młodymi zawodnikami i ich rodzicami. – Odbyło się ono pod hasłem „świadomy rodzic i świadomy zawodnik to droga do sukcesu”. Zorganizowaliśmy je po to, aby przypomnieć wszystkim o roli jaką odgrywa przygotowanie motoryczne w tenisie. Dodatkowo, korzystając z okazji, dietetycy przybliżyli temat prawidłowego odżywiania się i jego wpływu na formę i zdrowie zawodnika – mówi Konrad Kolbusz. Dodajmy, że przygotowane przez obu szkoleniowców zajęcia nie są zarezerwowane wyłącznie dla zawodowych sportowców. Z takich treningów może skorzystać dosłownie każdy.", "Budowanie siły, szybkości…", "Jak one wyglądają? – Taki trening może być nakierowany na budowanie siły, szybkości czy też innej zdolności motorycznej. Jaką zdolność będziemy kreować zależy już tylko od potrzeb danego zawodnika, jak i od decyzji trenera. Dla dzieci najczęściej przewidziany jest stopniowy rozwój wszystkich zdolności, tak aby zawodnik rozwijał się prawidłowo. W przypadku starszych sportowców będziemy już mocniej uzależnieni od ich cyklu przygotowawczego czy danej dyspozycji – dodaje szkoleniowiec, który szybko znalazł wspólny język ze wspomnianym Filipem Kocem.", "– To ścisła współpraca. Filip jest częstym gościem na korcie, gdzie podpatruje technikę graczy i wyłapuje ich ewentualne błędy, które później stara się wyeliminować w sali treningowej. Jest on także fizjoterapeutą i dba o zdrowie naszych graczy – zapewnia Konrad Kolbusz. A jak na ten rodzaj treningów reagują sami zainteresowani, czyli zawodnicy? – Zajęcia z trenerem Filipem są bardzo ciekawe i zabawne – uważa Amelia Nowak. – One pomagają w koordynacji ruchowej na korcie oraz w utrzymaniu stabilnej pozycji ciała. Minimalizują też ryzyko kontuzji i podnoszą wydajność fizyczną – dodają jej rodzice.", "W samych superlatywach o współpracy z Filipem Kocem mówi też 12-letnia Zuzanna Bąk. – Te zajęcia rozwijają siłę, wytrzymałość oraz moc, a także zdecydowanie poprawiają koordynację ruchową – mówi zawodniczka, która oprócz tego, że trenuje tenis jest także mistrzynią Polski w… brazylijskim jiu-jitsu. – Trener potrafi dotrzeć do zawodnika. Ciężko pracujemy, ale przy tym dobrze się też bawimy, a to ważne w naszym wieku. Z chęcią więc uczęszczam na te zajęcia – dodaje młoda tenisistka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek awansowała, choć miała trudną przeprawę", "date": "\n\t\t\t\t\t\t\t\t\t\t22 lutego, 2022\t\t\t\t\t", "text": ["Iga Świątek jest już w III rundze (1/8 finału) prestiżowego turnieju ", "WTA 1000 Qatar TotalEnergies Open", " 2022", " w Doha", ". W swoim pierwszym występie w stolicy Kataru rozstawiona w imprezie z numerem siódmym Iga Świątek (8. WTA) miała problemy, ale pokonała we wtorkowe późne popołudnie w trzech setach  reprezentantkę Szwajcarii Viktoriję Golubić (36. WTA) 6:2, 3:6, 6:2. Po porażce Magdy Linette tenisistka z Raszyna jest już jedyną Polką w rywalizacji w grze pojedynczej. Następną rywalką Igi Świątek będzie Rosjanka Daria Kasatkina.", "Viktorija Golubić rozpoczęła wtorkowy mecz ambitnie, ale wyrównana rywalizacja w secie pierwszym trwała tylko przez cztery początkowe gemy. Co więcej, w tym okresie korzystniej na korcie prezentowała się Golubić, która już w gemie otwarcia wypracowała trzy break-pointy, a swój drugi gem serwisowy Iga świątek też wygrała z problemami. Ale od wyniku 2:2 inicjatywę na korcie przejęła podopieczna trenera Tomasza Wiktorowskiego i dominując na korce nie oddała już rywalce do końca seta ani jednego gema, bardzo pewnie rozstrzygając pierwszą partię na swoją korzyść 6:2.", "Niespodziewany zwrot sytuacji", "Wydawało się, że Iga Świątek jest na jak najlepszej drodze do kolejnej rundy, ale w drugim secie zaczęły się dla Polki „schody”. Pierwsze przełamanie zapisała na swoim koncie Szwajcarka i choć tenisistka z Raszyna natychmiast mogła odpowiedzieć re-breakiem, Golubić utrzymała jednak serwis, obejmując prowadzenie 3:1. Wicemistrzyni olimpijska w grze podwójnej Igrzysk Tokio 2020 (para Golubić/Bencić przegrała w finale z Czeszkami Barborą Krejcikovą i Kateriną Siniakovą) wcale na tym nie zamierzała poprzestać. Szwajcarka po jeszcze jednym przełamaniu prowadziła już nawet 5:2 i choć Iga Świątek stratę jednego przełamania zdołała odrobić, broniąc przedtem dwa setbole, na więcej rywalka już nie pozwoliła. Polka miała jeszcze szanse w gemie 9., by zbliżyć się na 4:5, ale to Golubić okazała się skuteczniejsza i wygrała drugiego seta 6:3, więc o awansie musiał decydować set trzeci.", "To się nazywa wygrana wymiana ‼ Gra ", " robi wrażenie! ? ", "? Końcówka meczu do obejrzenia tutaj: ", " ", "Koncertowa zwycięska końcówka Polki", "Teraz to wyraźnie Szwajcarka byłą „w gazie”, więc Iga Świątek znalazła się w niewygodnym położeniu. Golubić grała pewnie, natomiast Polka zaczęła coraz bardziej niecierpliwić się, zaczęło się więc robić dla Igi naprawdę niebezpiecznie. Szwajcarka prowadziła jeszcze 2:1, ale od tego momentu znowu klasę pokazała tenisistka z Raszyna. Iga Świątek najpierw wygrała własnego gema serwisowego do zera, a następnie zaliczyła kluczowe przełamanie i przewagi już nie roztrwoniła. Najlepsza polska tenisistka „złapała wiatr w żagle” i przeciwniczka nie miała już szans. W siódmym gemie Iga Świątek raz jeszcze odebrała serwis przeciwniczce, wyszła na prowadzenie 5:2 i w kolejnym własnym gemie serwisowym zamknęła nadspodziewanie trudny mecz wygraną 6:2, 3:6, 6:2! W ostatnim, jak się okazało, gemie, Golubić próbowała jeszcze coś zmienić, miała nawet dwa break-pointy, lecz nie dała już rady.", "Znowu Kasatkina", "Następną rywalką Igi Świątek będzie Rosjanka Daria Kasatkina. Tak się składa, że obie tenisistki zmierzą się w tym roku ze sobą w trzecim kolejnym istotnym turnieju. W wielkoszlemowym Australian Open 2022 i w minionym tygodniu w Dubaju wyraźnie lepsza była Polka.", "W II rundzie WTA 1000 Qatar TotalEnergies Open 2022 Kasatkina (28. WTA) wyeliminowała Rumunkę Jaqueline Adina Cristian (71. WTA). Rumunka skreczowała po wygraniu pierwszego seta 6:2 przy wyniku 2:2 w secie drugim.", "W poniedziałek do III rundy (1/8 finału) awansowały już Hiszpanka Garbine Muguruza oraz Estonka Anett Kontaveit.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piątka z LOTOS PZT Team na mecz z Portugalią", "date": "\n\t\t\t\t\t\t\t\t\t\t22 lutego, 2022\t\t\t\t\t", "text": ["Kamil Majchrzak, Kacper Żuk, Daniel Michalski oraz debliści Szymon Walków  i Jan Zieliński z LOTOS PZT Team zostali powołani przez kapitana reprezentacji Polski Mariusza Fyrstenberga na wyjazdowy mecz w Pucharze Davisa z Portugalią. Biało-czerwoni zagrają na korcie ziemnym w hali, w klubie tenisowym w miejscowości Maia, położonej niedaleko Porto. Mecz odbędzie się w dniach 4-5 marca.", "Ważna koncentracja i dobre wejście w mecz", "Lider polskiej drużyny – Majchrzak wrócił niedawno do czołowej setki rankingu ATP Tour i zajmuje obecnie 77. pozycję, najwyższą w karierze. Żuk jest 172. na świecie, a Michalski – 367.  Natomiast obydwaj debliści są sklasyfikowani w Top 100 najlepszych specjalistów w grze podwójnej, Walków jest 95., a Zieliński – 82.", "– Portugalczycy wybrali zdecydowanie nawierzchnię pod swoich zawodników, szczególnie lidera drużyny Joao Sousę. Takie prawo daje im regulamin Pucharu Davisa, ale też pamiętajmy, że nasi tenisiści potrafią grać na mączce, wszyscy się praktycznie na niej wychowali. To, co jest korzystne w tej sytuacji, to fakt, że grać będziemy do dwóch wygranych setów. Wiadomo, że trudnej jest wygrywać mecze pięciosetowe, szczególnie na „ziemi”. Dlatego tu dość istotna będzie koncentracja i dobre wejście w mecz od pierwszych piłek, skracanie wymian przez agresywną grę – uważa Fyrstenberg, były szósty deblista świata i finalista wielkoszlemowego US Open oraz ATP Finals (w 2011 roku).", "– Nie lubię gdybać czy spekulować, więc też nie zastanawiam się jakie dokładnie mamy szanse na zwycięstwo, ani jaki ostatecznie skład rywale wystawią. Można się spodziewać, że powołają swoich najlepszych zawodników, Są gospodarzem i wybrali grę na ziemi, ale moim zdaniem szanse są dokładnie pół na pół, bo obecnie nasze drużyny mają naprawdę bardzo zbliżoną siłę gry. Tu wiele może się zadziać i decydować będzie dyspozycja dnia, jakieś detale, sprzyjające okoliczności. Zarówno w całym spotkaniu, jak i w poszczególnych meczach nie da się raczej wskazać faworytów – dodał.    ", "W meczu z Portugalią nie wystąpi najlepszy obecnie polski deblista Łukasz Kubot – 43. w rankingu ATP Tour, który przechodzi rehabilitację po grudniowej operacji kolana.", "– Łukasz ostatnio pomógł nam w pokonać Salwador w Kaliszu, przed rokiem, gdy wystąpił w parze z Jankiem Zielińskim i zdobyli razem zwycięski punkt na 3:0. Teraz grę uniemożliwi mu zdrowie, ale na pewno będziemy mogli na niego liczyć w kolejnych występach reprezentacji. Przeciwko Portugalii nie zagra też Hubert Hurkacz, najwyżej notowany z Polaków. Hubert będzie bronił w marcu dużo punktów w USA, więc zmiana nawierzchni na kilka dni nie byłaby dla niego dobra, podobnie jak zmiana kontynentów, stref czasowych i klimatu. Teraz gra na twardych kortach w Dubaju, no i potem będzie zaraz startował w Indian Wells i Miami, a między tymi turniejami jest bardzo mało czasu. To sprawia, że nie jest w stanie zagrać w Pucharze Davisa – powiedział Fyrstenberg.", "Liderem gospodarzy będzie zapewne 32-letni Joao Sousa, który ponad pięć lat temu był notowany nawet na 28. pozycji na świecie ATP Tour, a obecnie jest 87. (natomiast w deblu 137.). W styczniu triumfował w turnieju ATP Tour 250 w Pune, gdzie Majchrzak dotarł do pierwszego w karierze półfinału.", "W składzie Portugalii na mecz z Polską mogą się znaleźć także: Nuno Borges – 171. w rankingu ATP Tour (w deblu 151.), Gastao Elias – 206., Pedro Sousa – 255. czy debliści Goncalo Olivveira – 110., Francisco Cabral – 141.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković powraca zwycięski. Wygrana duetu Hurkacz/Sinner", "date": "\n\t\t\t\t\t\t\t\t\t\t21 lutego, 2022\t\t\t\t\t", "text": ["Wydarzeniem dnia podczas turnieju ATP 500 Dubai Duty Tennis Championships 2022 (korty twarde w puli nagr", "ód 2,94 mln dolarów)", " był powrót", " na korty lidera rankingu ATP Serba Novaka Djokovicia. W swoim pierwszym meczu w 2022 roku Novak Djoković zmierzył się z utalentowanym Włochem Lorenzo Musettim (57. ATP) wygrywając pewnie 6:3, 6:3. We wtorek Hubert Hurkacz w I rundzie zmierzy się z Kazachen Alexandrem Bublikiem (31. ATP). Tymczasem już w poniedziałek Bublik i Hurkacz grali przeciw sobie, tyle, że w I rundzie turnieju deblowego. Polsko włoska para Hubert Hurkacz/Jannik Sinner wygrała z parą kazachsko-turecką Alexander Bublik/Altug Celikbilek.", "Powt", "ó", "rki z Wimbledonu nie było", "Djoković i Musetti zmierzyli się w poprzednim sezonie podczas wielkoszlemowego turnieju w Wimbledonie i wówczas młody Włoch mocno “postawił się” słynnemu Serbowi. Musetti prowadził 2:0 w setach, ale nie wytrzymał trudów spotkania. Dwa następne sety przegrał wyraźnie, a na początku piątej partii skreczował nie będąc w stanie kontynuować gry.", "Djokovic VS Musetti – first set goes to Djokovic 6-3! ??  ", "W poniedziałek w Dubaju Włoch walczył, ale lepszy był jednak Djoković.", "W następnej rundzie Novak Djoković (czytaj też: ", "), turniejowa “jedynka” zmierzy się ze zwycięzcą wtorkowego meczu Karen Chaczanow (Rosja) – Alex Alex de Minaur (Austrajia.).", "Inne poniedziałkowe wyniki I rundy:", "Jiri Vesely (Czechy) – Marin Cilić (Chorwacja) 6:4, 7:6 (3), Filip Krajinović (Serbia) – Malek Jaziri (Tunezja) 6:7 (4), 6:2, 6:4, Taro Daniel (Japonia) – David Goffin (Belgia) 6:3, 7:6 (5),  Andy Murray (Wielka Brytania) – Christopher O’Connell (Australia) 6:7 (4), 6:3, 7:5.", "Dodać należy, że Novak Djoković może w najbliższy poniedziałek stracić zajmowaną od dłuższego czasu pozycję lidera rankingu ATP. Stanie się tak na pewno, jeżeli Serb w Dubaju nie dotrze co najmniej do ćwierćfinału, a więc odpadnie w OO rundzie. Nawet wygranie turnieju w Zjednoczonych Emiratach Arabskich nie uchroni Djokovicia przed utratą pierwszej pozycji w rankingu, jeżeli Rosjanin Daniił Miedwiediew zostanie triumfatorem rozgrywanego w tym tygodniu drugiego turnieju rangi ATP w Acapulco w Meksyku. (jeżeli Djoković nie przebrnie 1/8 finału w ZEA, Miedwiediew będzie nowym liderem rankingu nawet, gdyby w Acapulco odpadł w I rundzie).", "Mecz Hurkacz – Bublik około południa we wtorek", "Rozstawiony w imprezie w ZEA z “czwórką” Hubert Hurkacz w I rundzie we wtorek zmierzy się z Kazachem Alexandrem Bublikiem (31. ATP), z którym ma bilans dotychczasowych spotkań 1:1. Mecz Hubert Hurkacz – Alexander Bublik w I rundzie turnieju ATP 500  w Dubaju zostanie rozegrany we wtorek 22 lutego. Początek meczu około. godziny 12.30-13.00 polskiego czasu (drugi mecz od godziny 11 po meczu Chaczanow – De Minaur). Transmisje z turnieju na sportowych kanałach Polsatu.", "Awans duetu Hurkacz/Sinner", "Tymczasem już w poniedziałek Bublik i Hurkacz grali przeciw sobie, tyle , że w I rundzie turnieju deblowego. Polsko włoska para Hubert Hurkacz/Jannik Sinner wygrała z parą kazachsko-turecką Alexander Bublik/Altug Celikbilek w dwóch wyrównanych setach 7:6 (6), 6:4.", "Bardzo zacięty pierwszy set poniedziałkowego meczu. Polsko-włoska para prowadziła wprawdzie z przełamaniem (w gemie 2. podanie stracił Celikbilek), ale nie utrzymała przewagi i  losy partii rozstrzygnęły się w tie-breaku, w którym mnóstwo było mini-breaków. Przy prowadzeniu rywali 6:5 Hurkacz i Sinner własnym podaniem obronili setbola, za chwilę sami wyszli na prowadzenie uzyskując piłkę setową i ją wykorzystali przy serwisie przeciwników, wygrywając seta 7:6 (6).", "W drugiej partii parze polsko-włoskiej poszło już nieco łatwiej. Hurkacz i Sinner jedyne w tym secie kluczowe przełamanie uzyskali w 9. gemie obejmując prowadzenie 5:4 i następnie swoim serwisem zakończyli spotkanie wygrywając seta 6:4 i cały mecz 7:6 (6), 6:4.", "W II rundzie przeciwnikami duetu Hurkacz/Sinner będą zwycięzcy meczu John Pears/Filip Polasek (Australia/Słowacja) – Seketh Myneni/Ramkumar Ramanathan (Indie).", "Para australijsko słowacka jest rozstawiona w turnieju z “trójką”, natomiast duet Hindusów otrzymał od organizatorów “dziką kartę”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz wygrał w ekspresowym tempie!", "date": "\n\t\t\t\t\t\t\t\t\t\t22 lutego, 2022\t\t\t\t\t", "text": ["Hubert Hurkacz (11. ATP) jest już w 1/8 finału turnieju ATP 500 Dubai Duty Tennis Championships 2022 (korty twarde w puli nagród 2,94 mln dolarów). We wtorek rozstawiony z „czwórką” Hurkacz w swoim pierwszym występie w imprezie w grze pojedynczej bardzo pewnie wygrał z reprezentantem Kazachstanu Alexandrem Bublikiem (31. ATP) 6:3, 6:1.", "Spotkanie było dosyć jednostronne, a przewaga „Hubiego” nie podlegała dyskusji.  W pierwszej partii Kazach stawiał jeszcze opór tenisiście z Wrocławia, jednak w drugim secie dominacja Hurkacza była już zdecydowana.", "Polak rozegrał bardzo dobre spotkanie, które zakończył fantastycznym bekhend wzdłuż linii. Tak naprawdę to była deklasacja rywala w wykonaniu Huberta Hurkacza.", "Tak Hubert Hurkacz serwuje w Dubaju! ", " ??", "Transmisja meczu Hurkacz – Bublik w Polsacie Sport ? ", "Alexem Molcanem", "Kolejnym przeciwnikiem Huberta Hurkacza będzie Słowak Alex Molcan (69. ATP), który niespodziewanie wyeliminował w 1/16 finału reprezentanta RPA Lloyda George’a Harrisa (35. ATP), wygrywając 6:3, 6:3. Słowak dostał się do turnieju jako lucky loser. „Szczęśliwy przegrany” z kwalifikacji.", "Dodajmy, że przeciwnikiem lidera rankingu ATP Serba Novaka Djokovicia w 1/8 finału będzie Rosjanin Karen Chaczanov (26. ATP), który pokonał we wtorek Australijczyka Alexa de Minaura (32. ATP) w trzech setach 6:3, 6:7 (1), 7:5.", "Hubert Hurkacz „rozrzucał” rywala po korcie", "Hubert Hurkacz rozegrał bardzo solidne spotkanie. Polak dobrze utrzymywał piłkę w korcie, bardzo dobrze atakował, był skuteczny w obronie, umiejętnie zmieniał kierunki uderzeń, „rozrzucając” rywala po korcie. Kazach grał ambitnie, walczył, ale na taką grę wrocławianina nie potrafił znaleźć recepty.", "W pierwszym secie Bublik stracił podanie już w 2. gemie, popełniając trzy podwójne błędy serwisowe, wyrzucając piłkę za kort po zagraniu z bekhendu oraz nieskutecznie zagrywając skrót i strat nie był już w stanie odrobić.", "W secie drugim Bublik wygrał tylko gema otwarcia, trzykrotnie dał się przełamać, a że Hurkacz był w swoich gemach serwisowych bezbłędny, skończyło się szybkim 6:1 i wygraną Polaka w całym meczu 6:3, 6:1 po zaledwie 59 minutach gry.", "W spotkaniu Kazach miał wprawdzie osiem asów serwisowych, ale popełnił również osiem podwójnych błędów serwisowych. Hurkacz miał tylko trzy asy, serwował jednak bardzo skutecznie, zdobywając aż 22 z 29 punktów przy swoim pierwszym podaniu.", "Polski tenisista nie musiał ani razu bronić break-pointa, a sam wykorzystał cztery z dziewięciu okazji na przełamanie serwisu rywala.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette przegrała w Dubaju. Barbora Krejcikova za mocna", "date": "\n\t\t\t\t\t\t\t\t\t\t22 lutego, 2022\t\t\t\t\t", "text": ["Wtorek 22 lutego 2022 był podczas turnieju ", "WTA 1000 Qatar TotalEnergies Open w Doha", " przede wszystkim dniem mecz", "ó", "w II rundy gry pojedynczej. Odbyło się 14. spotkań, poznaliśmy komplet tenisistek, kt", "ó", "re awansowały do 1/16 finału. Z reprezentantek Polski jako pierwsza wystąpiła Magda Linette (67. WTA), kt", "ó", "ra przegrała 1:6, 3:6 z Czeszką Barborą Krejcikovą (3. WTA), turniejową “dw", "ó", "jką”, trzecią obecnie zawodniczką rankingu WTA, aktualną mistrzynią wielkoszlemowego French Open. Polka na II rundzie zakończyła udział w imprezie w stolicy Kataru. Za występ w Doha Magda Linette otrzyma 60 punkt", "ów do rankingu WTA oraz czek na sumę 15 tys. dolarów. ", "Poznanianka ", "powinna nieznacznie poprawić zajmowaną obecnie 67. lokatę.", "Wyrównane trzy pierwsze gemy", "Magda Linette rozpoczęła mecz od pewnie wygranego własnego gema serwisowego i nic w tym momencie nie wskazywało, że będzie to jedyny gem wygrany przez Polkę w pierwszym secie, a tak właśnie ten set się potoczył.", "W 3. gemie Polka, choć prowadziła 30:0 oraz 40:15 po raz pierwszy straciła podanie o tych strat już nie odrobiła. Trzy pierwsze gemy były wyrównane, ale następnie uwidoczniła się spora przewaga Czeszki. Krejcikova jeszcze dwukrotnie przełamywała serwis poznanianki wygrywając seta 6:1.", "Kluczowe przełamanie", "W drugiej partii gra byłą bardziej wyrównana, ale kluczowe jedno jedyne przełamanie uzyskała w gemie szóstym Barbora Krejcikova, która objęła prowadzenie 4:2 i pewnie utrzymała przewagę wygrywajac seta 6:3 i całe spotkanie 6:1, 6:3. W gemie 8. przy własnym podaniu tenisistka z Poznania obroniła wprawdzie dwie piłki meczowe, ale na więcej rywalka nie pozwoliła. Przy własnym serwisie w kolejnym gemie trzecia tenisistka rankingu szybko wypracowała trzy meczbole, Linette pierwszego z nich jeszcze odparła, ale przy następnym Krejcikova zakończyła spotkanie wygrywającym uderzeniem z bekhendu.", "Czeszka rozegrała bardzo solidny mecz, wygrała w pełni zasłużenie. Magda Linette popełniała zbyt wiele błędów, dość często zresztą wymuszanych dobrymi zagraniami rywalki. Jeśli do tego nie funkcjonował w wykonaniu poznanianki serwis, szans na korzystny rezultat praktycznie nie było.", "Drugi pojedynek Linette i Krejcikovej", "Było to drugie spotkanie obu tenisistek. W 2017 roku zmierzyły się w I rundzie eliminacji do turnieju WTA w Toronto. Wówczas Polka nie wykorzystała ogromnej szansy na odniesienie zwycięstwa, prowadziła bowiem 6:4, 5:1, jednak nie zamknęła spotkania. Linette nie wykorzystała meczbola, by przegrać ostatecznie 6:4, 6:7 (3), 4:6.", "Dodać można, że mecz odbywał się w trudnych warunkach, przy bardzo silnym wietrze. Zdecydowanie lepiej poradziła sobie w tych warunkach Barbora Krejcikova.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Niesamowity „powrót” Magdy Linette. Poznanianka w II rundzie w Doha po pierwszym zwycięstwie z Alison Riske", "date": "\n\t\t\t\t\t\t\t\t\t\t21 lutego, 2022\t\t\t\t\t", "text": ["W tym tygodniu imprezą tenisową o najwyższej randze jest kobiecy turniej WTA 1000 Qatar TotalEnergies Open w Doha. W stolicy Kataru w grze pojedynczej w głównej drabince znalazły się Iga Świątek (8. WTA) i Magda Linette (67. WTA), natomiast w grze podwójnej Alicja Rosolska, której partnerką jest ", "–", " tak jak ostatnio ", "– ", "Nowozelandka Erin Routliffe. Magda Linette jest już w II rundzie turnieju, po tym, jak w niesamowitym stylu odwróciła losy meczu, pokonując Amerykankę Alison Riske 2:6, 7:6 (5), 6:1.", "Można wygrać z Alison Riske", "Magda Linette (67. WTA) w poniedziałek zmierzyła się w meczu I rundy z Amerykanką Alison Riske (52. WTA). Poznanianka, która pięć wcześniejszych spotkań z tą rywalką przegrała, tym razem także była o włos od porażki, ale zanotowała niesamowity „powrót do meczu”, wygrywając 2:6, 7:6 (5), 6:1. Po trzech gemach drugiej partii, a nawet w jej końcówce, zdawało się to być całkowicie nierealne.", "Słaby początek Magdy Linette", "Polka źle zaczęła spotkanie, oddając już pierwszego swojego gema serwisowego. Amerykanka bardzo szybko uzyskała więc przewagę przełamania i jej nie roztrwoniła. Linette miała pojedyncze bardzo ładne zagrania, ale tak naprawdę nie była w stanie zagrozić rywalce. Alison Riske raz jeszcze w tym secie uzyskała przełamanie, wygrywając partię otwierającą mecz bardzo pewnie 6:2.", "Niesamowity powrót", "W drugim secie, przynajmniej na początku, nic się na korcie nie zmieniło, a Amerykanka przewagę miała jeszcze wyraźniejszą. W efekcie Alison Riske po trzech gemach prowadziła już 3:0 z dwukrotnym przełamaniem, zaś Polka była bezradna. Wydawało się, że wszystko jest już w tym meczu jasne, a tymczasem Magda Linette podjęła walkę. W gemie 4 tenisistka z Poznania odrobiła jednego breaka, a w gemie 10, gdy Amerykanka serwowała, by wygrać mecz, Polka doprowadziła do remisu 5:5! Otworzyła się wtedy szansa na odwrócenie losów spotkania, co jeszcze kilkanaście minut wcześniej wydawało się absolutnie niemożliwe. Magda Linette po obronie break-pointa objęła nawet w secie prowadzenie 6:5, ostatecznie jednak o wyniku tej partii decydował tie-break. W decydującej rozgrywce emocji było mnóstwo. Polka prowadziła już 4:1 oraz 5:3, ale Alison Riske doprowadziła do remisu, by w bardzo istotnym momencie nieskutecznie zagrać z forhendu. Poznanianka uzyskała w ten sposób setbola i za chwilę wygrywającym serwisem rozstrzygnęła seta na swoją korzyść 7:6 (5). „Powrót” Magdy Linette do meczu stał się faktem!", "Amerykanka pokonana!", "Podbudowana zwycięstwem w drugiej partii Magda Linette nie zamierzała na tym poprzestać i już na początku decydującego trzeciego seta zdobyła przełamanie. Co więcej, Polka będąca teraz „na fali”, kolejny raz wygrała gema serwisowego  rywalki i z dwoma przełamaniami prowadziła już 4:1! Teraz to naszej tenisistce niemal wszystko wychodziło, a Amerykanka, która – jak się wydawało ­– miała wcześniej „zwycięstwo w kieszeni”, wyglądała na zupełnie zrezygnowaną. Takiej okazji Magda Linette nie mogła już zaprzepaścić i rzeczywiście zamknęła spotkanie, nie oddając już nieosiągalnej wcześniej dla siebie przeciwniczce ani jednego gema. Mecz 2:6, 7:6 (5), 6:1 dla Magdy Linette!", "Teraz Barbora Krejcikova", "Po pierwszej w karierze wygranej z Alision Riske Magda Linette jest w II rundzie WTA 1000 Qatar TotalEnergies Open w Doha. Kolejną przeciwniczką Polki będzie aktualna mistrzyni wielkoszlemowego French Open, obecnie trzecia „rakieta” rankingu WTA tenisistek Czeszka Barbora Krejcikova, turniejowa „dwójka”. Mecz we wtorek o godz. 13.30 czasu polskiego.", "Viktorija Golubić rywalką Igi Świątek", "Najlepsza Polska tenisistka Iga Świątek, rozstawiona w turnieju z numerem siódmym, która w I rundzie ma wolny los, poznała tymczasem w poniedziałek swoją rywalkę w II rundzie. Będzie nią Szwajcarka Viktorija Golubić (36. WTA), która wygrywając 6:4, 6:4 wyeliminowała w I rundzie Niemkę Andreę Petković.", "Mecz Iga Świątek – Viktorija Golubic w II rundzie turnieju zostanie rozegrany we wtorek 22 lutego 2022 roku. Początek przypuszczalnie około godziny 19-20 polskiego czasu (piąte spotkanie od godziny 12). Transmisje z imprezy w Doha na antenie Canal+ Sport.", "Pozostałe wyniki I rundy (zwyciężczynie na pierwszym miejscu)", "Alize Cornet (Francja) – Liudmiła Samsonova (Rosja) 3:6, 6:4, 7:5", "Amanda Anisimova (USA) – Beatriz Haddad Maia (Brazylia) 7:5, 6:4", "Victoria Azarenka (Białoruś) – Yulia Putintseva (Kazachstan) 5:7, 6:2, 7:5", "Aliaksandra Sasnovich (Białoruś) – Shuai Zhang (Chiny) 6:1, 6:1", "Jessica Pegula (USA) – Katerina Siniakova (Czechy) 6:3, 6:2", "Ann Li (USA) – Sofia Kenin (USA) 6:3, 6:7 (5), 6:3", "Kaja Juvan (Słowenia) – Stefanie Voegele (Szwajcaria) 6:4, 6:2", "Clara Tauson (Dania) – Belinda Bencić (Szwajcaria) 6:4, 3:6, 6:3", "Madison Brengle (USA) – Ipek Oz (Turcja) 7:5, 6:3", "Ana Konjuh (Chorwacja) – Marta Kostyuk (Ukraina) 4:6, 7:5, 6:3", "Alison Van Uytvanck (Belgia) – Wiera Zwonariowa (Rosja) 6:4, 6:4", "Sorana-Mihaela Cirstea (Rumunia) – Mayar Sherif (Egipt) 6:2, 6:1", "Petra Kvitova (Czechy) – Irina Camelia Begu (Rumunia) 6:3, 6:1", "Jil Belen Teichman (Szwajcaria) – Angelique Kerber (Niemcy) 4:6, 6:3, 6:2", "Tereza Martincova (Czechy) – Elina Svitolina (Ukraina) 6:7 (2), 7:5, 7:6 (5)", "Jelena Ostapenko (Łotwa) – Oceane Dodin (Francja) 6:4, 6:2", "Caroline Garcia (Francja) – Simona Halep (Rumunia) 6:4, 6:3", "Daria Kasatkina (Rosja) – Ajka Timljanović (Australia) 6:4, 6:7 (4), 6:2", "Elise Mertens (Belgia) – Jasmine Paolini (Włochy) 6:3, 2:6, 7:5", "Cori Cauff (USA) – Shelby Rogers (USA) 6:2, 6:3", "Jaqueline Adina Cristian (Rumunia) – Elena Rybakina (Kazachstan) 6:4, 6:3", "Arantxa Rus (Holandia) – Veronika Kudermetova (Rosja) 7:6 (5), 6:4.", "Zwracany uwagę na nuieudany pierwszy występ Amerykanki Shelby Rogers pod okiem trenera Piotra Sierzputowskiego. Obecna podopieczna byłego trenera Igi Świątek wyraźnie uległa rodaczce: Cori Gauff.", "Mecze II rundy", "W poniedziałek rozegrano także dwa pierwsze mecze II rundy. ", "Wyniki: Garbine Muguruza (Hiszpania) – Sorana-Mihaela Cirstea Rumunia) 7:6 (4), 6:1", "Anett Kontaveit (Estonia) – Ana Konjuh (Chorwacja) 6:2, 6:3.", "Rosolska i Routliffe grają dalej", "Oprócz Magdy Linette w poniedziałek występy w Doha rozpoczęła już także Alicja Rosolska, która w parze z Nowozelandką Erin Routliffe. w I rundzie rywalizacji deblistek zmierzyła się z parą rosyjsko-duńską Kamilla Rachimowa/Clara Tauson. Polka i Nowozelandka, finalistki niedawnego turnieju St. Petersburg  wygrały po super tie-breaku 5:7, 6:2, 10-7.", "W pierwszym secie kluczowy był gem 11. w którym Polka i Nowozelandka straciły serwis i za moment rywalki zapewniły sobie zwycięstwo w tej partii 7:5.", "W secie drugim para polsko-nowozelandzka zdobyła przełamanie w 4. gemie o przewagi nie roztrwoniła, po jeszcze jednym przełamaniu w genie 9. zwyciężając 6:2, o awansie decydował zatem rozgrywany do dziesięciu wygranych punktów super tie-break. Rosolska/Routliffe zaczęły rozstrzygającą rozgrywkę tracąc punkt przy własnym serwisie, ale szybko odpowiedziały zdobywając punkt przy podaniu rywalek, Od wyniku 3:3 Polka i Nowozelandka zdobyły pięć punktów z rzędu, w tym trzy przy podaniu przeciwniczek i choć następne akcje przegrały, dwoma skutecznymi akcjami przy własnym podaniu zamknęły zwycięsko spotkanie, po wykorzystaniu pierwszej z dwóch wypracowanych piłek meczowych wygrywając 5:7, 6:2, 10-7. W następnej rundzie rywalkaki Alicji Rosolskiej i Erin Routliffe będą rozstawione z “siódemką” Amerykanka Dasirae Krawczyk i Australijka Ellen Perez.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Paweł Bojarski: W Warszawie i na Mazowszu najmłodszych uczymy tenisowego abecadła", "date": "\n\t\t\t\t\t\t\t\t\t\t21 lutego, 2022\t\t\t\t\t", "text": ["Paweł Bojarski, wiceprezes do spraw sportowych Warszawsko-Mazowieckiego Związku Tenisowego mówi o wprowadzonym systemie szkolenia młodych adeptów białego sportu, wyróżniających się zawodnikach i sprawdzonej kadrze szkoleniowej.", "– Odpowiedni system szkolenia to fundament. Myślę, że powoli, ale systematycznie działamy w dobrym kierunku, bo efekty już widać. Od października do końca kwietnia gramy oczywiście w hali DeSki, ale co ważne mamy zagwarantowane regularne treningi w bardzo dobrych warunkach. Dotyczy to kadry wojewódzkiej do lat 14, 16, 18 oraz młodzieżowców – tenisistów do lat 23. Wszyscy zakwalifikowani do tych grup trenują od poniedziałku do piątku bezpłatnie, nie płacą jakichkolwiek dodatkowych składek. Jedyny wymóg to konieczność uzgodnienia odpowiednich terminów z innymi osobami będącymi w kadrze, tak by w zajęciach nie uczestniczyła jedna osoba.", "– W tym przypadku też opracowaliśmy system, który moim zdaniem się sprawdza. W każdy weekend prowadzimy zajęcia dla ponad 60 dzieciaków w wieku 8-12 lat. Ci młodzi sportowcy są nie tylko mieszkańcami Warszawy, ale także okolicznych miejscowości. Mocna grupa przyjeżdża również z Radomia. Naszą główną bazą są korty klubu Deski Warszawa, choć trenujemy też na innych obiektach. Pracujemy nad kilkoma elementami. Dużą wagę przykładamy do części motorycznej i oczywiście tenisowej, gdzie podstawą jest technika – odpowiedni chwyt, balans itd. Uczymy tenisowego abecadła, tak żeby w kolejnych latach nie trzeba było poprawiać złych nawyków.", "– Na przełomie listopada i grudnia organizujemy nabory, których najważniejszym elementem są testy sprawnościowe oraz te ukierunkowane już na tenis. Wzorujemy się na konkurencjach, które są częścią Talentiady. Chętnych nie brakuje. Osobą prowadzącą jest nasz prezes, który przygotował całą logistykę. Przyjeżdża często ponad sto dzieciaków z rodzicami. Co chciałbym podkreślić, to fakt, że opłat za szkolenie nie ma. Jest tylko symboliczna składka. W tym roku zaprosiliśmy dzieci z roczników 2012/2013.", "– Sprawdzeni, doświadczeni szkoleniowcy, którzy mają za sobą kariery zawodnicze: Mirosław Ginter, Paweł Marciszewski, Paweł Kur, Piotr Kopeć i ja. Współpracujemy od trzech lat i są pierwsze sukcesy. Dwa lata temu wygraliśmy klasyfikację podczas Ogólnopolskiej Olimpiady Młodzieży (rywalizacja toczy się w kategorii do lat 16 – przyp. red.) w Zielonej Górze. Bardzo duży sukces odnieśliśmy jako reprezentacja Polski w turnieju 2021 Tennis Europe Juniors Masters do lat 16. W imprezie rozgrywanej w Monte Carlo drugie miejsce zajęła Monika Stankiewicz, a trzecie Tomasz Berkieta, który pokonał w pojedynku o podium kolegę Jakuba Jędrzejczaka. Dwójka z tych zawodników jest z województwa mazowieckiego. Do tego dochodzą wyróżniający się gracze będący na czele listy klasyfikacyjnej PZT do lat 12: Maksymilian Kwiatkowski, który wprawdzie reprezentuje klub BKT Advantage Bielsko Biała, ale mieszka i trenuje w Warszawie, są również Jan Urbański i Vincent Fletcher.", "– Źródeł finansowania jest kilka. Spory zastrzyk pieniędzy otrzymujemy od Unii Związków Sportowych. To organizacja, która działa na terenie województwa mazowieckiego i dotuje wiele dyscyplin, w tym piłkę nożną, siatkówkę, ale także tenis. Wspaniałą pracę wykonywał zmarły w tym roku Zbigniew Pacelt, prezes Unii. Z tych środków m.in. płaciliśmy trenerom, kupowaliśmy odżywki – izotoniki, czy maszynę do naciągania rakiet. Oczywiście nie można pominąć również dotacji ze strony PZT, który opłaca np. korty, na których gramy.", "– Przede wszystkim ze wspomnianymi już szkoleniowcami kadry wojewódzkiej. Naturalnie każdy w", "Zarządzie odpowiedzialny jest za swój odcinek, większość grała wyczynowo w tenisa i po prostu „czuje” tę dyscyplinę sportu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trzy Polki w stolicy Kataru: Świątek, Linette, Rosolska", "date": "\n\t\t\t\t\t\t\t\t\t\t20 lutego, 2022\t\t\t\t\t", "text": ["Imprezą tenisową o najwyższej randze będzie w najbliższym tygodniu kobiecy turniej WTA 1000 Qatar TotalEnergies Open w Doha. W stolicy Kataru wystąpią trzy Polki. W grze pojedynczej Iga Świątek (9. WTA) i Magda Linette (71. WTA), natomiast w grze podwójnej Alicja Rosolska, której partnerką będzie tak jak ostatnio Nowozelandka Erin Routliffe. Zwyciężczyni turnieju w singlu otrzyma w Doha czek na kwotę", "380 tysięcy dolarów.", "Iga Świątek jest turniejową „siódemką”, a Alison Riske będzie pierwszą rywalką Magdy Linette", "Z występów na Bliskim Wschodzie zrezygnowała odpoczywająca po triumfie w Australian Open 2022 liderka rankingu WTA tenisistek Australijka Ashleigh Barty, wciąż z powodu kontuzji nie gra Czeszka Karolina Pliskova, stąd Iga Świątek została rozstawiona w turnieju z numerem „siódmym” (turniejową „jedynką” jest wiceliderka rankingu WTA tenisistek Aryna Sabalenka z Białorusi). ", "Z racji tak wysokiego rozstawienia najlepsza obecnie polska tenisistka w I rundzie ma wolny los i rozpocznie rywalizację od rundy drugiej. Na początek zmierzy się ze Szwajcarką Viktoriją Golubić (36. WTA) lub Niemką Andreą Petković (58. WTA). Jeżeli przeciwniczką podopiecznej trenera Tomasza Wiktorowskiego zostanie Viktorija Golubić, tenisistka z Raszyna mieć będzie okazję do rewanżu, bowiem w jedynym dotychczas meczu tych tenisistek, Szwajcarka pokonała Polkę w I rundzie Wimbledonu 2019 w dwóch setach 6:2, 7:6 (3). Oczywiście na korcie wiele może się wydarzyć, ale faworytką meczu będzie teraz bez wątpienia Iga Świątek. Wypada tylko wierzyć, że Polka otrząsnęła się już po niezbyt udanym występie w mijającym tygodniu w turnieju WTA 500 Dubai Duty Free Tennis Championships 2022.", "A że los bywa przewrotny, może okazać się że w III rundzie Iga Świątek w trzecim kolejnym turnieju zmierzy się z Darią Kasatkiną.", "Trudna droga Magdy Linette", "Nie miała szczęścia w losowaniu turnieju w Doha druga obecnie polska tenisistka Magda Linette (71. WTA). Poznanianka w I rundzie zmierzy się z Amerykanką Alison Riske, rywalką bardzo dla siebie niewygodną, z którą spotykała się dotychczas pięciokrotnie, wszystkie mecze przegrywając. A gdyby jednak Magda Linette zdołała uporać się z niewygodną Amerykanką, w II rundzie czeka Polkę spotkanie z Czeszką Barborą Krejcikovą, trzecią obecnie tenisistką rankingu WTA, turniejową „dwójką”, aktualną mistrzynią wielkoszlemowego French Open.", "A w ogóle pytanie zasadnicze brzmi: w jakiej dyspozycji będzie w Katarze Magda Linette, która przecież zaledwie kilka dni temu skreczowała w kwalifikacjach turnieju w Dubaju (WTA 500 Dubai Duty Free Tennis Championships 2022).", "Drabinka Qatar TotalEnergies Open – gra pojedyncza", "Aryna Sabalenka (Białoruś, 1)", "Ludmiła Samsonova (Rosja) – Alize Cornet (Francja, WC)", "Wiera Zwonariowa (Rosja, WC) – Alison van Uytvanck (Belgia)", "Jil Belen Teichmann (Szwajcaria) – Angelique Kerber (Niemcy, 13)", "Elena Rybakina (Kazachstan, 11) – Marketa Vondrousova (Czechy)", "Daria Kasatkina (Rosja) – Ajla Tomljanović (Australia)", "Viktorija Golubić (Szwajcaria) – Andrea Petković (Niemcy)", "Iga Świątek (Polska, 7)", "Paula Badosa Gibert (Hiszpania, 3)", "Belinda Bencić (Szwajcaria) – Clara Tauson (Dania)", "Simona Halep (Rumunia) – Caroline Garcia (Francja, WC)", "Shelby Rogers (USA) – Cori Gauff (USA, 14)", "Jessica Pegula (USA, 9) –  Katerina Siniakova (Czechy)", "Stefanie Voegele (Szwajcaria) – Kaja Juvan (Słowenia)", "Sofia Kenin (USA) – Ann Li (USA)", "Maria Sakkari (Grecja, 6)", "Ons Jabeur (Tunezja, 8)", "Shuai Zhang (Chiny) – Aliaksandra Sasnovich (Białoruś)", "Anhelina Kalinina (Ukraina) – Veronika Kudermetova (Rosja)", "Tereza Martincova (Czechy) – Elina Switolina (Ukraina, 15)", "Elise Mertens (Belgia, 16) – Jasmine Paolini (Włochy)", "Petra Kvitova (Czechy) – Irina-Camelia Begu (Rumunia)", "Marta Kostyuk (Ukraina) – Ana Konjuh (Chorwacja)", "Anett Kontaveit (Estonia, 4)", "Garbine Muguruza (Hiszpania, 5)", "Sorana Cirstea (Rumunia) – Mayar Sherif (Egipt, WC)", "Madison Brengle (USA) – Ipek Oz (Turcja, WC)", "Yulia Putintseva (Kazachstan) – Victoria Azarenka (Białoruś, 12)", "Jelena Ostapenko (Łotwa, 15) – Oceane Dodin (Francja)", "Amanda Anisimova (USA) – Beatriz Haddad Maia (Brazylia)", "Alison Riske (USA) -Magda Linette (Polska)", "Barbora Krejcikova (Czechy. 2)", "Tyle można zarobić w Doha", "W formie ciekawostki podajemy ile można zarobić podczas turnieju w Doha:", "zwycięstwo – 380 000 dolarów", "finał – 224 000 dolarów", "półfinał – 115 289 dolarów", "ćwierćfinał – 53 000 dolarów", "III runda – 26 515 dolarów", "II runda – 15 060 dolarów", "I runda – 10 820  dolarów (sam udział)", "Alicja Rosolska z Erin Routliffe w deblu", "W turnieju deblowym wystąpi Alicja Rosolska, której partnerką będzie Nowozelandka Erin Routliffe. Polsko-nowozelandzka para bardzo dobrze spisała się niedawno w Sankt Petersburgu, docierając do finału, może niespodziankę sprawi i teraz", "Z udziału w turnieju gry podwójnej zrezygnowały natomiast półfinalistki French Open 2021, polsko-amerykański duet Magda Linette/Bernarda Pera.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polacy zagrają też we Francji, w Meksyku i w Egipcie", "date": "\n\t\t\t\t\t\t\t\t\t\t20 lutego, 2022\t\t\t\t\t", "text": ["Dwa bardzo ważne tenisowe turnieje z udziałem między innymi Igi Świątek, Magdy Linette czy Huberta Hurkacza odbywać się będą na Bliskim Wschodzie, ale przecież polski tenis to nie tylko nasi najlepsi. Spora grupa polskich tenisistek i tenisist", "ó", "w rywalizować będzie od poniedziałku w Meksyku, we Francji oraz w Egipcie", "Fręch, Piter i Kania-Choduń w Guadalajarze", "Magdalena Fręch, Katarzyna Piter i Paula Kania-Choduń wybrały się do Meksyku na turniej WTA 250 Abierto Akron Zapopan 2022.", "W turnieju gry pojedynczej w Guadalajarze (korty twarde, 239,47 tysięcy dolarów w puli nagród) wystąpi Magdalena Fręch, której rywalką w I rundzie będzie Meksykanka Renata Zarazua (124. WTA). Będzie to trzecie spotkanie obu tenisistek. Dwa wcześniejsze, w poprzednim sezonie w Charleston i Concord wygrała łodzianka.", "Impreza ma bardzo przyzwoitą obsadę, a “gwiazdą” zawodów będzie sensacyjna triumfatorka wielkoszlemowego US Open 2021, Brytyjka Emma Raducanu. Będą również inne solidne tenisistki, że wymienimy chociażby Hiszpankę Sarę Sorribes Tormo, Kolumbijkę Camilę Osorio, Amerykankę Sloane Stephens czy Chinkę Quinwen Zhang.", "W deblu Katarzyna Piter zagra w parze z Ukrainką Kateryną Bondarenko, natomiast Paula Kania-Choduń mieć będzie za partnerkę tenisistkę japońską Nao Hibino.", "Challenger ATP w Pau", "Z Challengera ATP 100 we francuskim Pau miał wystąpić Kamil Majchrzak (79. ATP), ale “Szumi” wycofał się z imprezy.", "W tej sytuacji jedynym Polakiem w grze pojedynczej będzie w czwartej edycji Teréga Open Pau-Pyrénées (korty twarde w hali, 90,28 tys. euro w puli nagród) Kacper Żuk (165. ATP). Na swojego pierwszego rywala Polak jeszcze musi poczekać, na początek zmierzy się bowiem z tenisistą z kwalifikacji.", "O sukces w Pau wcale nie będzie łatwo, gdyż obsada turnieju jest interesująca. Wystąpią przede wszystkim dobrze znani tenisiści francuscy: Benjamin Bonzi (w Marsylii dotarł aż do półfinału eliminując między innymi Kamila Majchrzaka) oraz rutyniarze Richard Gasquet, Pierre-Hugues Herbert, Gilles Simon czy Jo-Wilfried Tsonga, ale także inni solidni tenisiści jak choćby Czech Jiri Lehecka czy Kanadyjczyk Vasek Pospisil.", "Kacper Żuk wystąpi w tym turnieju również w grze podwójnej mając za partnera Karola Drzewieckiego. W I rundzie polska para zmierzy się z duetem holenderskim Mats Hermans i Glenn Smits.", "W deblu większe szanse wydaje się mieć inny polski duet Szymon Walków/Jan Zieliński. Polacy zostali rozstawieni z numerem trzecim, a na początek zmierzą się z parą francusko-brytyjską Manuel Geinard/Ryan Peniston.", "Pięciu młodych Polak", "ó", "w w Egipcie", "Do Egiptu wybrali się natomiast Aleksander Orlikowski, Marcel Kamrowski, Olaf Pieczkowski, Jasza Szajrych i Alan Bojarski, którzy jednak, żeby wystąpić w imprezie Egypt Men’s Futures (korty twarde, w puli nagród 15 tysięcy dolarów) o randze turnieju ITF M15 w Szarm el-Szejk, muszą przebrnąć trzystopniowe kwalifikacje.", "Wiadomo już, że w I rundzie Orlikowski zmierzy się z Rumunem Vladem Andriejem Dancu (rozstawiony z nr 4), Pieczkowski zagra z Czechem Ondrejem Horakiem, Kamrowski spotka się z Czechem Filipem Dudą (nr 8). Bojarskiego czeka mecz z Tajwańczykiem Chienem-Hsunem (nr 2), a Szajrych, który otrzymał “dziką kartę” mieć będzie za przeciwnika Dylana Saltona (RPA, nr 12).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Urszula Radwańska przegrywa w Niemczech, Maja Chwalińska w Portugalii. Awans Daniela Michalskiego", "date": "\n\t\t\t\t\t\t\t\t\t\t17 lutego, 2022\t\t\t\t\t", "text": ["Urszula Radwańska (244. WTA) nie wystąpi niestety w ćwierćfinale halowej imprezy ITF W60 rozgrywanej na dywanowych kortach w niemieckiej miejscowości Altenkirchen. W meczu 1/8 finału krakowianka nie wykorzystała wielu swoich okazji, ostatecznie przegrywając z Niemką Nastasją Marianą Schunk (299. WTA), po dw", "ó", "ch dramatycznych setach 5:7, 5:7. Z kolei Maja Chwalińska, po tym jak w minionym tygodniu dotarła w portugalskim Porto do finału imprezy ITF W25, w tym tygodniu występuje w identycznym turnieju, także w Porto. W czwartek Chwalińska (277. WTA) odpadła niestety z zawod", "ó", "w, niespodziewanie przegrywając z Francuzką Leolią Jeanjean (361. WTA) 6:3, 3:6, 2:6. Natomiast do ćwierćfinału turnieju ITF M25 w tureckiej Antalyi awansował Daniel Michalski (362. ATP)", "Roztrwonione wysokie prowadzenie", "Urszula Radwańska czwartkowe spotkanie z młodą nadzieją niemieckiego tenisa rozpoczęła lepiej od rywalki. Polka w 4. gemie uzyskała przełamanie na 3:1, ale prowadzenia, niestety, nie zdołała utrzymać. W 7. gemie młodsza z sióstr Radwańskich break-pointa wprawdzie obroniła ostatecznie utrzymując serwis lecz w gemie 9., gdy serwowała po wygranie seta, własny serwis straciła. Niemka, która przegrywała już 2:5, “wróciła do gry” i choć z pewnymi problemami w gemie 10., doprowadziła do remisu 5:5. Co więcej, nadzieja niemieckiego tenisa na tym nie poprzestała. W kolejnym gemie Nastasja Mariana Schunk ponownie uzyskała breaka, wyszła na prowadzenie 6:5 (pierwsze prowadzenie w secie) i to ona zamknęła pierwszą partię meczu zwyciężając 7:5, po wygraniu następnego własnego gema serwisowego bez straty punktu.", "“Powr", "ó", "t” był możliwy", "Druga partia meczu aż tak pełna zwrotów, przynajmniej do pewnego momentu nie była, ale końcówka ponownie okazała się bardzo emocjonująca i dramatyczna. Tym razem to Niemka uzyskała przełamanie, ale w 10. gemie nie zdołała zamknąć meczu tracąc serwis. Polka będąc już zupełnie “pod ścianą”, gdyż chcąc pozostać w meczu musiała odrobić stratę przełamania, prowadziła w 10. gemie 15:0, 30:15, przy prowadzeniu 40:30 zmarnowała break-pointa, następnie obroniła piłkę meczową, nie wykorzystała jeszcze trzech break-pointów, wreszcie jednak dopięła swego – doprowadzając do wyrównania w secie. Ponownie wszystko stało się jeszcze w tym meczu możliwe, ale happy endu dla Polki nie było. W kolejnym gemie Urszula Radwańska choć dwa break-pointy obroniła, straciła jednak serwis, a za moment Niemka, po raz drugi serwując po zwycięstwo w spotkaniu, szansy już nie zmarnowała. Krakowianka tym razem ponownie prowadziła w gemie serwisowym rywalki 15:0 oraz 30:15, ale sytuacja dalej się już nie powtórzyła i Urszula Radwańska zeszła z kortu pokonana przegrywając 5:7, 5:7.", "Szkoda straconej szansy", "Urszula Radwańska z pewnością ma czego żałować, gdyż czwartkowe spotkanie było jak najbardziej do wygrania, a porażka w pierwszym secie. absolutnie przytrafić się polskiej tenisistce nie powinna.", "Ćwierćfinałową rywalką pogromczyni Urszuli Radwańskiej będzie Gruzinka Mariam Bolkvadze (168. WTA), której w czwartek nie sprostała Hiszpanka Georgina Garcia-Perez (232. WTA). Gruzinka wygrała w trzech setach 6:2, 4:6, 6:3.", "Niespodziewana porażka Mai Chwalińskiej", "Maja Chwalińska, po tym jak w minionym tygodniu dotarła w portugalskim Porto do finału imprezy ITF W25, w tym tygodniu występuje w identycznym turnieju, także w Porto.", "W czwartek Chwalińska (277. WTA) odpadła niestety z zawodów, niespodziewanie przegrywając z Francuzką Leolią Jeanjean (361. WTA) 6:3, 3:6, 2:6.", "W pierwszym secie wyrównana rywalizacja toczyła się do stanu 3:3. Trzy następne gemy, w tym dwa przy serwisie rywalki, na swoją korzyść rozstrzygnęła Polka wygrywając seta otwarcia 6:3. Niestety były to dla polskiej tenisistki miłe złego początki, gdyż dwa następne sety padły łupem niżej notowanej Francuzki i to ona awansowała dalej wygrywając 3:6, 6:3, 6:2.", "W secie drugim Chwalińska w 1. gemie straciła serwis i choć odrobiła straty, jeszcze dwa razy została przełamana przegrywając seta 3:6, po ponad dwóch godzinach rywalizacji tenisistki przystąpiły więc do rozstrzygającej trzeciej partii. Polka miała możliwość uniknięcia przegrania drugiego seta, ale w ósmym gemie nie wykorzystała break-pointów.", "Decydujący set też był zacięty, ale skuteczniejsza okazała się Leoli Jeanjean, która zdobyła przełamanie na 3:1, prowadziła już nawet 5:1 i chociaż Polka w beznadziejnej sytuacji poderwała się jeszcze do walki odrabiając stratę jednego przełamania, losów meczu odwrócić już nie dała rady przegrywając seta 2:6 i całe spotkanie trwające 2 godziny, 49 minut. Dodać jedynie można, że porażka naszej tenisistki to spora niespodzianka.", "W ćwierćfinale nie dojdzie więc do meczu Mai Chwalińskiej z najwyżej rozstawioną w turnieju Niemką Laurą Siegemund (158. WTA).", "Ćwierćfinał Michalskiego", "Natomiast do ćwierćfinału turnieju ITF M25 w tureckiej Antalyi awansował Daniel Michalski (362. ATP) pewnie wygrywając 6:2, 6:1 z dużo niżej klasyfikowanym Turkiem Marselem Ilhanem (732. ATP). Przeciwnikiem rozstawionego z numerem 8. Polaka w meczu o awans do półfinału będzie Francuz Titouan Droguet (495. ATP), który w czwartek niespodziewanie pokonał turniejową “czwórkę”, Hiszpana Javiera Barranco Cosano (304. ATP) 4:6, 6:3, 7:6 (2).", "Ostapenko w p", "ó", "łfinale w Dubaju", "Pogromczyni Igi Świątek Łotyszka Jelena Ostapenko (21. WTA) została w czwartek pierwszą półfinalistką prestiżowego turnieju WTA 500 Dubai Duty Free Tennis Championships 2022. W niezwykle zaciętym i wyrównanym ćwierćfinale Jelena Ostapenko, mistrzyni French Open 2017. pokonała dwukrotną mistrzynię Wimbledonu (2011, 2014) Czeszkę Petrę Kvitovą (25. WTA), 5:7, 7:5, 7:6 (9). Najciekawsza była końcówka tie-breaka trzeciego seta, która rozstrzygnęła o awansie. Ostapenko najpierw nie wykorzystała piłki meczowej przy własnym podaniu, następnie jeszcze jednej przy podaniu Czeszki, chwilę później własnym serwisem obroniła meczbola. trzeciego meczbola dla Ostapenko dobrym serwisem obroniła Kvitova, ale następną piłkę przy swoim podaniu Czeszka przegrała, a Łotyszka wygrywającym serwisem zakończyła spotkanie.", "W półfinale Jelena Ostapenko spotka się z byłą liderką rankingu WTA Rumunką Simoną Halep (23. WTA), która wyeliminowała Tunezyjkę Ons Jabeur (10. WTA), po pewnym  zwycięstwie 6:4, 6:3. Obie tenisistki mają “porachunki”. Między innymi to właśnie Simonę Halep zwyciężyła Jelena Ostapenko w finale French Open 2017, kiedy sięgała po wielkoszlemowy triumf w Paryżu na kortach im. Rolanda Garrosa.", "W pozostałych meczach 1/4 finału Rosjanka Veronika Kudermetova (31. WTA) pokonała Szwajcarkę Jil Belen Teichmann 6:2, 5:7, 6:4, natomiast Czeszka Marketa Vondrousova (38. WTA) wygrała z Ukrainką Dayaną Yastremską (146. WTA) 7:5, 6:4. Kudermatova – Vondrousova to druga para półfinałowa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szymon Walków i Jan Zieliński grali w Marsylii. Sukces polskiej pary był blisko", "date": "\n\t\t\t\t\t\t\t\t\t\t18 lutego, 2022\t\t\t\t\t", "text": ["Niestety na ćwierćfinale zakończyła występ w grze podw", "ó", "jnej w turnieju ", "Open 13 Provence rangi ATP 250 na kortach twardych w Marsylii polska para Szymon Walk", "ó", "w i Jan Zieliński. W piątkowym ćwierćfinale Polacy przegrali po super tie-breaku 6:7 (2), 7:5, 6-10 z duetem Hugo Gaston/Holger Vitus Nodskov Rune.", "Pierwszy set meczu był bardzo wyrównany, o jego losach zadecydował dopiero tie-break wygrany wyraźnie przez parę francusko/duńską 7:2.", "W secie drugim Polacy po stracie przełamania byli o krok od porażki przegrywając już 2:5,, ale poderwali się jeszcze do walki. Nasi tenisiści z nawiązką odrobili straty doprowadzili do decydującego super tie-breaka rozgrywanego do 10. wygranych punktów z dwoma punktami przewagi którejś z par, nie dali jednak rady przechylić szali zwycięstwa na swoją korzyść.", "Decydująca rozgrywka do połowy była wyrównana. Polska para prowadziła jeszcze 6-5, ale od tego momentu punkty zdobywali już tylko przeciwnicy, którzy wygrali spotkanie 7:6 (2), 5:7. 10-6.", "Duet Gaston/Rune w sobotnim półfinale zmierzy się z parą ukraińsko-rosyjską Denys Molchanow/Andriej Rublow.", "W finale imprezy czeka już para Raven Klaasen/Ben McLachlan (RPA/Japonia), która w piątek w meczu 1/2 finału wygrała po super tie-breaku z duetem holendersko-niemieckim Matwe Middelkoop/Andreas Mies 5:7, 6:3, 10-4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daniel Michalski w półfinale singla turnieju w Antalyi. W deblu bez finału", "date": "\n\t\t\t\t\t\t\t\t\t\t18 lutego, 2022\t\t\t\t\t", "text": ["Daniel Michalski (362. ATP) awansował w piątek do p", "ó", "łfinału turnieju ITF M25 w tureckiej Antalyi pokonując po wyr", "ó", "wnanej walce Francuza Titouana Drogueta (495. ATP) 6:4, 7:6 (1). Michalski rywalizował r", "ó", "wnież o awans do finału w deblu, ale polsko-ukraińska para Michalski/Oleksii Krutykh przegrała", " z parą rumuńską Mircea Alexandru Jecan/Stefan Palosi 4:6, 6:7.", "P", "ó", "łfinał po wyr", "ó", "wnanym meczu", "Ćwierćfinałowy mecz Michalskiego z Droguetem był bardzo wyrównany. W pierwszym secie i wygranej Polaka zadecydowało jedno przełamanie. W drugim secie przełamań nie było, przy czym Polak za każdym razem musiał gonić wynik. Wytrzymał presję, o losach partii decydował więc tie-break, w którym nasz tenisista nie dał już rywalowi szans oddając Francuzowi tylko jeden punkt. Polak w decydującej rozgrywce przy swoim serwisie był bezbłędny, a sam uzyskał trzy mini przełamania, przy podaniu Francuza zdobywając punk na 1:0, 4:1 oraz przy piłce meczowej.", "W półfinale przeciwnikiem rozstawionego w turnieju z numerem ósmym Polaka będzie Urugwajczyk Martin Cuevas (529. ATP).", "Daniel Michalski jest niestety jedynym przedstawicielem polskiego tenisa, który w grze pojedynczej dotarł w tym tygodniu do decydującej fazy turnieju. Wcześniej odpadli Iga Świątek (WTA 500 Dubai Duty Free Tennis Championships 2022), Kamil Majchrzak (ATP 250 Open 13 Provence w Marsylii), Urszula Radwańska (ITF W60 w Altenkirchen), Maja Chwalińska (ITF W25 Porto 2) i Weronika Baszak (ITF W35 w Glasgow) – czytaj też: ", ".", "W deblu nie będzie finału", "Dodajmy, że Daniel Michalski miał bardzo pracowity piątek, bowiem już niespełna dwie godziny po zwycięstwie w ćwierćfinale gry pojedynczej, wystąpił w spotkaniu deblowym. W grze podwójnej partnerem Daniela Michalskiego jest w Antalyi Ukrainiec Oleksii Krutykh, a polsko-ukrańska para przegrała w półfinale turnieju z parą rumuńską Mircea Alexandru Jecan/Stefan Palosi 4:6, 6:7.", "Spotkanie lepiej zaczęli Rumuni, ale Polak i Ukrainiec choć z większym trudem utrzymywali jednak podanie. Wiele wskazywało na tie-break, ale w gemie 10. to jednak Rumuni uzyskali breaka wygrywając pierwszego seta 6:4.", "Druga partia, w której polsko-ukraińska para z racji kolejności serwisu musiała zawsze gonić przeciwników rozstrzygnęła się w tie-breaku. Lepsi okazali się w nim Rumuni i oni awansowali do finału.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Półfinałowa porażka Daniela Michalskiego", "date": "\n\t\t\t\t\t\t\t\t\t\t19 lutego, 2022\t\t\t\t\t", "text": [".", "Półfinałowy mecz singla, w którym Daniel Michalski grał z Urugwajczykiem Martinem Cuevasem, był bardzo wyrównany, a awans do niedzielnego finału był jak najbardziej w zasięgu polskiego tenisisty. Po przegranym 4:6 pierwszym secie Michalski „odrodził się” na korcie, pewnie rozstrzygając drugą partię na swoją korzyść 6:2 z dwoma przełamaniami serwisu rywala.", "Decydującego seta lepiej rozpoczął Urugwajczyk, uzyskując przełamanie na 3:1. Polak tę stratę  błyskawicznie jednak odrobił re -breakiem już w następny gemie, odrobił także kolejną stratę serwisu na 2:4 i po ośmiu gemach mieliśmy w rozstrzygającej partii remis 4:4.", "Kluczowy dla losów spotkania był dziewiąty gem trzeciego seta. Polak nie wykorzystał w nim break-pointa. Urugwajczyk w bardzo długim gemie zdołał się obronić, obejmując prowadzenie 5:4, a za chwilę zakończył mecz przełamując serwis Daniela Michalskiego.", "W niedzielnym finale Martin Cuevas zmierzy się z Włochem Riccardo Bonadio (293. ATP), który w drugim półfinale wygrał 3:6. 6:3, 6:1 z Chorwatem Duje Ajdukovicem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jelena Ostapenko wygrywa w Dubaju, Roberto Bautista-Agut w Doha", "date": "\n\t\t\t\t\t\t\t\t\t\t20 lutego, 2022\t\t\t\t\t", "text": ["Najciekawszą imprezą tenisową w mijającym tygodniu był turniej ", "WTA 500 Dubai Duty Free Tennis Championships 2022. Triumfatorką znaczącego turnieju została Łotyszka Jelena Ostapenko (wygrała z Igą Świątek w II rundzie), która w finale bardzo pewnie pokonała Rosjankę Veroniką Kudermetową 6:0, 6:4. Z kolei w stolicy Kataru w Doha w imprezie Qatar Open 2022, rangi ATP 250 zwyciężył Hiszpan Roberto Bautista-Agut.", "Ostapenko bliżej TOP 10 rankingu. Awans Igi Świątek", "Dzięki zwycięstwu w ZEA, Jelena Ostapenko, mistrzyni French Open 2017, w kolejnym notowaniu rankingu WTA tenisistek awansuje o osiem pozycji na 13. miejsce i będzie już coraz bliżej powrotu do TOP 10 (najwyżej plasowała się na piątej pozycji). Iga Świątek, choć wygrała w turnieju Dubai Duty Free Tennis Championships 2022 tylko jedno spotkanie, w kolejnym notowaniu światowego rankingu tenisistek awansuje z dziewiątego na ósme miejsce. Stanie się tak, ponieważ tytułu nie obroniła w Dubaju Hiszpanka Garbine Muguruza i spadnie z siódmej, na dziewiątą lokatę. Mimo niepowodzenia w tej imprezie, na najwyższe w karierze, czwarte miejsce awansuje z kolei Hiszpanka Paula Badosa Gibert.", "Rewanż w deblu", "Dodać można, że Jelena Ostapenko i Veronika Kudermetowa w sobotę zmierzyły się raz jeszcze, obie dotarły bowiem także do finału debla. W nim para rosyjsko-belgijska Veronika Kudermetova/Elise Mertens pokonała parę ukraińsko-łotewską Ludmyła Kiczenok/Jelena Ostapenko 6:1, 6:3.", "Ostapenko i Kudernativa podzieliły się więc tytułami, przy czym ten ważniejszy – w grze pojedynczej – przypadł Łotyszce.", "Roberto Bautista-Agut najlepszy w Doha", "Tenisistki grały w mijającym tygodniu w Dubaju, natomiast tenisiści rywalizowali na Bliskim Wschodzie w Doha. W stolicy Kataru nie było polskich tenisistów, a w imprezie Qatar Open 2022, (właściwie Qatar ExxonMobil Open 2022) rangi ATP 250 zwyciężył Hiszpan Roberto Bautosta-Agut, wygrywając w finale z broniącym tytułu Gruzinem Nikolozem Basilaszwilim 6:3, 6:4.", "W deblu najlepsi okazali się Denis Shapovalow (Kanada) i Rohan Bopanna (Indie), którzy wygrali z parą amerykańsko-holenderską Mackenzie McDonakd/Botic van de Zandschulp 6:4, 7:6 (2). Zwraca uwagę kolejny nieudany występ uważanej za najlepszą na świecie pary chorwackiej Nikola Mektić/Mate Pavić.", "Andriej Rublow z tytułem w Marsylii", "W imprezie (ATP 250 Open 13 Provence w Marsylii), gdzie bez powodzenia występował Kamil Majchrzak, w niedzielnym finale zmierzyli się turniejowa “dwójka” Rosjanin Andriej Rublow oraz Kanadyjczyk Felix Auger-Aliassime, turniejowa “trójka” Po wyrównanym meczu Rublow pokonał Aliassime’a 7:5, 7:6 (4).", "Możemy jeszcze dodać, że dopiero w półfinale odpadł pogromca “Szumiego” Francuz Benjamin Bonzi, po przegranej w trzech setach z Andriejem Rublowem 3:6, 6:4, 3:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Lotto SuperLIGA Tenisa – rusza największy projekt 2022 roku", "date": "\n\t\t\t\t\t\t\t\t\t\t19 lutego, 2022\t\t\t\t\t", "text": ["Szczegóły tych rozgrywek, których hasłem przewodnim jest „WE ALL LOVE TENNIS”, przedstawiono  w poniedziałek na konferencji prasowej w hotelu Regent w Warszawie.", "– Od 5 lat tworzymy fantastyczne rzeczy, a tenis w Polsce coraz bardziej się rozwija. Jesteśmy właścicielem chyba największego europejskiego touru, czyli LOTOS PZT Polish Tour, składającego się 14 turniejów, w tym 12 międzynarodowych. Przed nami kolejne wyzwanie, czyli „Lotto SuperLIGA Tenisa – najlepsza zawodowa liga na świecie” – mówi Mirosław Skrzypczyński, prezes Polskiego Związku Tenisowego. – To projekt niezwykle duży i trudny, dlatego współpracujemy przy nim z najlepszymi. Jest to chyba najważniejszy projekt polskiego tenisa, dlatego cieszymy się, że uczestniczą w nim nasi partnerzy już sprawdzeni w wielu innych projektach, ale też i nowi. Już dzisiaj wiemy, że kluby angażują najlepszych zawodników dostępnych na rynku, również z czołówki rankingów WTA i ATP, a mecze z ich udziałem będzie transmitować telewizja Polsat Sport. Przed nami są też kolejne ogromne projekty, bo polski tenis zmienia się bardzo mocno. Kiedyś Polacy jeździli za granicę goniąc światowy tenis, a my robimy wiele, żeby to tenisowy świat przyjeżdżał do Polski –  powiedział prezes Skrzypczyński.", "Lotto SuperLIGA Tenisa – największy projekt 2022 roku", "Za organizację rozgrywek najlepszych klubów Polsce odpowiadać będzie SuperLIGA S.A. Od końca maja do połowy sierpnia toczyć się będzie runda zasadnicza, czyli siedem kolejek spotkań, które wyłoni uczestników turnieju finałowego Final Four w hali MOSiR w Zielonej Górze (8-10 grudnia). Rywalizacja będzie się toczyć zawsze w niedzielę, równolegle na dwóch kortach, a najciekawszy mecz kolejki będzie transmitowany przez Polsat Sport. Z pozostałych będzie prowadzony streaming internetowy.", " właściciel marki ", " został partnerem tytularnym rozgrywek na najbliższe 3 lata, by wspólnie tworzyć LOTTO SuperLIGĘ ?.", " ", " ", " ", "– Myślę, że Lotto Superliga Tenisa będzie projektem roku 2022, co widać po dużym zainteresowaniu i szerokim wsparciu sponsorów. Zresztą nie tylko oni, ale i ludzie tworzyć będą jakość ligi, która nieprzypadkowo będzie rozgrywana pod hasłem „We all love tenis”. Chcemy, żeby to był najlepszy projekt w historii polskiego tenisa, z ogromnym budżetem i rozmachem. Drużynowy mistrz Polski zdobędzie pod koniec roku kwotę 700 tysięcy złotych, wicemistrz 500 tys., trzecia drużyna 300, a czwarta 250 tys. Zwycięzca forBet 1. LIGA wywalczy 80 tys., a najlepszy zespół forBET 2. LIGA 30 tysięcy. Te pieniądze kluby będą mogły zainwestować w swój rozwój –  powiedziała Danuta Dmowska-Andrzejuk, prezes spółki SuperLIGA S.A.", "Już niedługo poznamy docelowy kształt wzmocnień kadrowych klubów, a także ostateczny skład Lotto Ekstraklasy, w której pewne gry są na razie: Górnik Bytom, Centralny Klub Tenisowy Grodzisk Mazowiecki, BKT Advantage Bielsko-Biała, AZS Poznań, Olimpia Poznań i UKS Beskidy Ustroń.", "– Dwie pozostałe drużyny poznamy już niedługo, bo 1 marca upływa ostateczny termin zgłoszeń uczestników rozgrywek. Do Lotto Ekstraklasy wejdą dwa kluby z najwyższymi rankingami, a tutaj brane będą rankingi dwóch najlepszych tenisistek i dwóch tenisistek. Pozostałe ekipy zostaną przydzielone odpowiednio do forBET 1. LIGA i 2. LIGA. Nieco wcześniej, bo już 25 lutego zostanie zamknięte okienko transferowe. Druga szansa do wzmocnienia składów będzie dopiero w listopadzie, kiedy kluby będą mogły się zbroić już bezpośrednio przed Final Four. Wtedy czołowa czwórka będzie wiedziała o co walczy i będzie mogła postawić wszystko na jedną kartę – powiedział Artur Bochenek, wiceprezes spółki SuperLIGA S.A.", "10 marca na antenie Polsat Sport zostanie przeprowadzone losowanie spotkań rundy zasadniczej oraz ich gospodarzy, co jest ważne, bo to oni będą dokonywać wyboru nawierzchni. Jeśli chodzi o obiekty otwarte, to będzie to zwykle mączka ceglana lub twardy kort, ale organizatorzy w razie niepogody muszą mieć też zabezpieczoną halę. W niej zwykle będą to korty twarde albo dywanowa nawierzchnia z niezbędnym atestem, a na pewno nie będzie możliwa gra na tzw. sztucznej trawie. Natomiast Final Four w Zielonej Górze grany będzie na twardej nawierzchni typu Decoturf, czyli dokładnie takiej, na jakiej tenisiści otworzą w styczniu sezon w Australii.", "Totalizator partnerem tytularnym", "– Emocje są wyjątkowe. Przypominam sobie ubiegły rok, rok jubileuszu 100-lecia Polskiego Związku Tenisowego i 65-lecia Totalizatora Sportowego, nasze rozmowy, które się potoczyły na tyle dobrze, że zostaliśmy partnerem tytularnym tego projektu. Budujemy siłę naszych marek wokół sportu, tu akurat jest to marka Lotto. Wchodzimy w projekty przekładające się na popularyzację dyscyplin sportowych, a w tenisie wierzę, że będziemy mieli dzięki temu więcej Hubertów Hurkaczów, więcej Ig Świątek czy Agnieszek Radwańskich, ale – przede wszystkim – zdrowsze społeczeństwo. Po to przekazujemy setki milionów złotych na budowę obiektów i rozwój fizyczny młodzieży – powiedział Olgierd Cieślik, prezes spółki Totalizator Sportowy właściciela marki Lotto, która została sponsorem tytularnym Lotto SuperLIGI Tenisa.", "forBET wesprze SuperLIGĘ", "– Nas również nie mogło zabraknąć przy tym projekcie. Jako forBET wspieramy tenis od dawna, a od kilku lat blisko współpracujemy z Polskim Związkiem Tenisowym. Ostatnio były to choćby Narodowy Dzień Tenisa, a w grudniu mecz Polska – Czechy w Zielonej Górze. Jak usłyszeliśmy projekcie SuperLIGA Tenisa, to nie mogło nas w nim zabraknąć, bo jest skazany na sukces. Wierzę, że to będzie prawdziwa bomba – powiedział Paweł Majewski, prezes forBET Zakłady Bukmacherskie, sponsora głównego SuperLIGI Tenisa oraz sponsora tytularnego forBET 1. LIGI i forBET 2. LIGI.", "Cykl turniejów Frutuś KidsCUP", "Rozgrywkom Lotto SuperLIGI Tenisa towarzyszyć będzie cykl turniejów Frutuś KidsCUP Tour dla dzieci do lat 10. Siedem turniejów będzie się odbywać w miastach, w których rozgrywane będą mecze kolejki, a masters podczas Final Four w Zielonej Górze.", "– Tenis zawodowy w telewizji każdy ogląda, ale żeby „powstali” ci wielcy zawodnicy, potrzebni są ci mali, których trzeba zachęcić i pozyskać do uprawiania tenisa. Tu podziękowanie ogromne też dla Ministra Sportu i Turystyki Kamila Bortniczuka, który objął patronatem honorowym to przedsięwzięcie dla dzieciaków. No i dziękujemy za wsparcie Krajowej Spółce Cukrowej, która będzie wspierała Frutuś KidsCUP Tour. Dzięki niej młodzi zawodnicy będą mogli obserwować z bliska najlepszych tenisistów i chłonąć atmosferę wielkiego wydarzenia sportowego, ale też walczyć o wielkie nagrody – podkreśla Mirosław Skrzypczyński.", "– Są trzy powody naszego zaangażowania. Pierwszy, to pani prezes Danuta Dmowska-Andrzejuk, osoba niesamowicie pozytywnie nastawiona. Już na pierwszym spotkaniu praktycznie byliśmy „dogadani”, choć wtedy jeszcze nie sądziliśmy, że to będzie aż taki wielki projekt – mówi Tomasz Rega, członek zarządu Krajowej Spółki Cukrowej S.A., właściciela marki Frutuś. – Drugi powód to wspieranie sportowców, jest wpisane w DNA naszej spółki, która wspiera od dawna siatkówkę, koszykówkę czy szachy. Trzeci powód, to Frutuś, bardzo dobry sok, bez konserwantów i bez cukru, ale niezwykle energetyczny. To nasze najmłodsze „dziecko” i zależy nam, żeby był to produkt rozpoznawalny i żeby dzieci mogły go pić w trakcie turniejów – powiedział Tomasz Rega, członek zarządu Krajowej Spółki Cukrowej S.A., właściciela marki Frutuś.", "Najlepsi zawodnicy cyklu Frutuś KidsCUP Tour zostaną objęci dwuletnim programem wsparcia finansowego w ramach Frutuś KidsCUP Team, który pomoże w rozwoju ich przyszłych karier. Ten ostatni projekt ruszy już w tym roku, a znaleźli się w nim: Julia Koper, Maria Małecka, Oliwier Krupa i Miłosz Szczypka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Dubaju Hurkacz zacznie z Bublikiem. Pierwszy występ Djokovicia w 2022 roku", "date": "\n\t\t\t\t\t\t\t\t\t\t19 lutego, 2022\t\t\t\t\t", "text": ["Tenisowa karuzela rozkręciła się już na dobre. W przyszłym tygodniu wydarzeniem przyciągającym uwagę będzie pierwszy w sezonie 2022 występ lidera rankingu ATP tenisistów Novaka Djokovicia. Serb, który nie zaszczepił się przeciwko COVID-19 właśnie z tego powodu nie został dopuszczony do styczniowego wielkoszlemowego turnieju Australian Open 2022 w Melbourne, a sam zrezygnował z udziału w nieco wcześniejszym ATP Cup w Sydney. Teraz wraca na korty w turnieju ATP 500 Dubai Duty Tennis Championships 2022 (korty twarde w puli nagród 2,94 mln dolarów). W Zjednoczonych Emiratach Arabskich może wystąpić bez przeszkód, bowiem w tym kraju nie obowiązuje wymóg przyjęcia szczepionki. Spośród polskich tenisistów w ZEA grać będzie Hubert Hurkacz (11. ATP), który wystąpi w singlu oraz w deblu.", "Trzecia konfrontacja Polaka z Kazachem", "“Hubi” w rywalizacji w grze pojedynczej został rozstawiony z numerem piątym i w pierwszej rundzie zmierzy się z Kazachem Alexandrem Bublikiem (31. ATP).", "Będzie to trzecie spotkanie obu tenisistów. Obecnie bilans ich pojedynków to 1:1.", "Turniejową “jedynką” będzie oczywiście Novak Djoković. Pierwszym rywalem Serba będzie utalentowany Włoch Loreznzo Musetti (57. ATP), który bardzo poważnie “postraszył” lidera rankingu podczas Wimbledonu 2021 (Włoch prowadził w setach 2:0).", "Impreza będzie miała dość silną obsadę. W drabince imprezy są między innymi Rosjanin Andriej Rublow, Kanadyjczycy Felix Auger-Aliassime i Denis Shapovalov, czy wracający do formy i coraz groźniejszy Brytyjczyk Andy Murray.", "Hubert Hurkacz wystąpi w  ATP 500 Dubai Duty Tennis Championships 2022 także w grze podwójnej, a partnerem Polaka będzie Włoch Jannik Sinner. Polsko-włoska para nie zna jeszcze pierwszych rywali, na początek zmierzy się bowiem z parą z kwalifikacji.", "Novak Djoković (Serbia, 1) – Lorenzo Musetti (Włochy, WC)", "Karen Chaczanow (Rosja) – Alex de Minaur (Australia)", "Q – Marin Cilić (Chorwacja)", "Arthur Rinderknech (Francja) – Roberto Bautista Agut (HIszpania, 8)", "Felix Auger-Aliassime (Kanada, 3) – Nikoloz Basilashvili (Gruzja)", "Jan Lennart Struff (NIemcy) – Q", "David Gofin (Belgia – Q", "Marton Fucsovics (Węgry) – Denis Shapovalov (Kanada, 6)", "Hubert Hurkacz (Polska, 5) – Alexander Bublik (Kazachstan)", "Botic van de Zandschulp (Holandia) – Lloyd Harris (RPA)", "Andy Murray (Wielka Brytania, WC) – Q", "Alejandro Davidovich Folina (Hiszpania) – Jannik Simmer, Włochy, 4)", "Asłan Karacew (Rosja, 7) – Mackenzie McDonald (USA)", "Filip Krajinović (Serbia) – Malek al-Jaziri (Tumezja)", "Ilya Ivashka (Białoruś) – Soonwi Kwon (Korea Poludniowa)", "Daniel Evwans (Wielka Brytania) – Andrej Rublow (Rosja, 2)", "Nadal, Miedwiediew, A. Zverev w Acapulco", "Dodajmy jeszcze, że drugim turniejem rangi ATP 500 rozpoczynającym się w poniedziałek 21 lutego, będzie turniej 2022 Abierto Mexicano Telcel w Acapulco. Tam zaprezentuje się między innymi triumfator Australian Open 2022, Hiszpan Rafael Nadal (5. ATP), tenisista w największą liczbą tytułów wielkoszlemowych w grze pojedynczej mężczyzn (21 takich tytułów).", "W Meksyku może być nie mniej ciekawie jak w Dubaju, będą tam bowiem także między innymi wicelider rankingu ATP Rosjanin Daniił Miedwiediew (może dojść do rewanżu za finał Australian Open), i Niemiec Alexander Zverev mistrz olimpijski, zwycięzca Nitto ATP Finals 2021, obecnie trzeci zawodnik rankingu ATP.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek ósma. Hubert Hurkacz wciąż 11. Kamil Majchrzak z życiowym rankingiem", "date": "\n\t\t\t\t\t\t\t\t\t\t21 lutego, 2022\t\t\t\t\t", "text": ["Ogłoszone zostały najnowsze rankingi WTA tenisistek oraz ATP tenisistów. W notowaniu na 21 lutego 2022 niewielki awans zanotowały czołowe polskie tenisistki. Iga Świątek przesunęła się z dziewiątej pozycji na ósmą, natomiast Magda Linette, która przed tygodniem zajmowała 71. miejsce jest teraz 67. O dwie lokaty awansowała również Magdalena Fręch, która pozostała w TOP 100 i jest na 97. pozycji. W rankingu ATP najwyżej klasyfikowany polski tenisista Hubert Hurkacz wciąż zajmuje 11. lokatę. W TOP 100 rankingu jest jeszcze Kamil Majchrzak, który przesunął się o dwie pozycje i zajmuje obecnie najwyższe w karierze 77. miejsce. Na czele niezmiennie Australijka Ashleigh Barty (WTA) oraz Serb Novak Djoković (ATP).", "Awans Polek w TOP 100. Rekordowy ranking Pauli Badosy", "W rankingu WTA tenisistek na najwyższą w karierze czwartą pozycję awansowała Hiszpanka Paula Badosa Gibert, mimo że w prestiżowym turnieju WTA 500 Dubai Duty Free Tennis Championships 2022 nie odniosła sukcesu. W TOP 10 niewielkie przesunięcia mają związek z tym, że tytułu w Zjednoczonych Emiratach Arabskich nie obroniła inna Hiszpanka Garbine Muguruza oraz z absencją w turniejach kontuzjowanej Czeszki Karoliny Pliskovej. Czołowa trójka pozostała bez zmian. Wciąż prowadzi zdecydowanie Australijka Ashleigh Barty,  która wyprzedza Arynę Sabalenkę z Białorusi oraz Czeszkę Barborę Krejcikovą. Triumfatorka z Dubaju Jelena Ostapenko (Łotwa) zanotowała awans na 13. miejsce i jest coraz bliżej powrotu do czołowej dziesiątki rankingu tenisistek.", "Ashleigh Barty rozpoczęła 115 tydzień w roli liderki. Z TOP 20 wypadła Amerykanka Cori Gauff.", "Jeśli chodzi o inne reprezentantki Polski, o jedną pozycję awansowała Katarzyna Kawa, zaś o dziewięć lokat przesunęła się w górę 235 obecnie Urszula Radwańska, która wyprzedziła między innymi słynną Amerykankę Serenę Williams klasyfikowaną na 241. Miejscu. Jej starsza siostra Venus jest jeszcze znacznie dalej i zajmuje 465 lokatę!", "O kolejne siedem pozycji awansowała 270 obecnie Maja Chwalińska. Inne polskie tenisistki zachowały pozycje, ale one plasują się w rankingu daleko.", "TOP 20 rankingu WTA tenisistek na 21 lutego 2022", "1. Ashleigh Barty (Australia) 8330 pkt., 2. Aryna Sabalenka (Białoruś) 5563 pkt., 3. Barbora Krejcikova (Czechy) 5503 pkt., 4. Paula Badosa Gibert (Hiszpania) 4429 pkt., 4. Karolina Pliskova (Czechy) 4347 pkt., 6. Maria Sakkari (Grecja) 4191 pkt., 7. Anett Kontaveit (Estonia) 4137 pkt.,  8. Iga Świątek 3936 pkt., 9. Garbine Muguruza (Hiszpania) 3350 pkt., 10. Ons Jabeur (Tunezja) 3065 pkt., 11. Danielle Rose Collins (USA) – 2972 pkt., 12. Emma Raducanu (Wielka Brytania) 2664 pkt., 13. Jelena Ostapenko (Łotwa) 2635 pkt., 14. Anastazja Pawluczenkowa (Rosja) 2528 pkt., 15. Elina Switolina (Ukraina) 2526 pkt., 16. Victoria Azarenka (Białoruś) – 2397 pkt., 17. Jessica Pegula (USA) – 2339 pkt., 18. Angelique Kerber (Niemcy) – 2286 pkt., 19. Leilah Annie Fernandez (Kanada) – 2249 pkt., 20. Elena Rybakina (Kazachstan) 2205 pkt.,", "67. (poprzednio 71) Magda Linette 935 pkt., 97 (99). Magdalena Fręch 734 pkt., 147 (148). Katarzyna Kawa – 438 pkt., 235. (244) Urszula Radwańska 283 pkt., 270. (277) Maja Chwalińska 250 pkt., 371. (373) Weronika Falkowska 148 pkt., 509. (509) Martyna Kubka 92 pkt.,  524 (516). Katarzyna Piter 86 pkt., 644. (644) Anastazja Szoszyna 58 pkt., 814. (814) Anna Hertel 35 pkt., 821. (821) Paula Kania-Choduń 34 pkt.,  906. (906). Joanna Zawadzka 26 pkt., 1066. (1066) Weronika Baszak 17 pkt., 1090. (1090). Stefania Rogozińska-Dzik 16 pkt., 1363. (1363). Aleksandra Jeleń 7 pkt., 1502. (1502) Daria Kuczer 5 pkt., 1524. (1524) Julia Oczachowska 4 pkt.", "U mężczyzn zmiany tylko poza TOP 11", "W rankingu ATP tenisistów, choć w minionym tygodniu było kilka interesujących imprez, tym razem w czołówce nie zaszły żadne zmiany do miejsca 11. włącznie. Właśnie na 11. pozycji pozostał najlepszy obecnie polski tenisista Hubert Hurkacz. Przetasowania nastąpiły tylko w obrębie drugiej dziesiątki. Wypadli z TOP 20 Rosjanin Asłan Karacew i Chilijczyk Christian Garin. Na 20. pozycję “wskoczył” zwycięzca turnieju w Rio de Janeiro Hiszpan Carlos Alcaraz, a na 19. Gruzin Nikoloz Basilashvili. Na 12. pozycję awansował Brytyjczyk Cameron Norie, triumfator z Delrey Beach, nieco w górę przesunęli się także dobrze ostatnio się spisujący Argentyńczyk Diego Sebastian Schwartzman oraz Hiszpan Roberto Bautista Agut, który odzyskał tytuł w Doha.", "Z Polaków rekordowe 77 miejsce zajmuje Kamil Majchrzak. O siedem miejsc spadł natomiast Kacper Żuk, który jest sklasyfikowany na 172. pozycji. Polacy zaliczyli znaczny spadek: na przykład Michał Dembek o 100 lokat, Wojciech Marek o 67 miejsc, a Jan Zieliński o 55 pozycji.  Z kolei o 73 lokaty awansował Mikołaj Lorens, tyle, że i tak jest dopiero 1631.", "Liderem pozostał Serb Novak Djoković, który podobnie jak w notowaniu sprzed tygodnia wyprzedza Rosjanina Daniiła Miedwiediewa, Niemca Alexandra Zvereva, Stefanosa Tsitsipasa z Grecji oraz mistrza Australian Open 2022 Hiszpana Rafaela Nadala, przy czym przewaga Nole nad Miedwiediewem to obecnie już tylko niespełna 500 punktów.", "TOP 20 rankingu ATP tenisistów na 21 lutego 2022", "1. Novak Djoković (Serbia) 8875 pkt., 2. Daniił Miedwiediew (Rosja) 8435 pkt., 3. Alexander Zverev (Niemcy) 7515 pkt., 4. Stefanos Tsitsipas (Grecja) 6565 pkt., 5. Rafael Nadal (Hiszpania) 6515 pkt., 6. Matteo Berrettini (Włochy) 4928 pkt., 7. Andriej Rublow (Rosja) 4590 pkt., 8, Casper Ruud (Norwegia) 3975 pkt., 9. Felix Auger-Aliassime (Kanada) 3873 pkt., 10. Jannik Sinner (Włochy) 3429 pkt., 11. Hubert Hurkacz 3333 pkt., 12. Cameron Norrie (Wielka Brytania) 3070 pkt., 13. Diego Sebastian Schwartzman 2865 pkt., 14. Denis Shapovalov (Kanada) 2863 pkt., 15. Roberto Bautista Agut (Hiszpania) 2585 pkt., 16. Taylor Harry Fritz (USA) – 2265 pkt.; 17. Pablo Carreno Busta (Hiszpania) 2181 pkt., 18, Reilly Opelka (USA) 2156 pkt; 19. Nikoloz Basiilashvili (Gruzja) – 2156 pkt., 20. Carlos Alcaraz (Hiszpania) 2061 pkt.", "Lokaty innych Polaków", "77. (poprzednio 79) Kamil Majchrzak 823 pkt.,  172. (165) Kacper Żuk 358 pkt., 367. (362). Daniel Michalski  115 pkt., 466. (467). Paweł Ciaś  77 pkt., 527. (533) Jerzy Janowicz  60 pkt., 777. (677) Michał Dembek 26 pkt.,  799 (809) Maciej Rajski 23 pkt., 922. (867) Jan Zieliński  15 pkt., 972. (976)  Maks Kaśnikowski 13 pkt., 975. (986) Yann Wójcik  13 pkt., 1002. (935) Wojciech Marek  12 pkt., 1005. (1011) Michał Mikuła 12 pkt., 1018. (1025) Szymon Kielan 11 pkt., 1207. (1206) Szymon Walków 6 pkt., 1274. (1275) Adrian Andrzejczuk 5 pkt., 1355. (1363) Martyn Pawelski 4 pkt., 1357 (1375) Piotr Matuszewski 4 pkt., 1430 (1439) Piotr Gryńkowski 4 pkt., 1514. (1518) . Aleksander Orlikowski 3 pkt., 1601. (1602) Marcel Kamrowski 2 pkt., 1631. (1704) Mikołaj Lorens 2 pkt., 1675. (1670) Olaf Pieczkowski 2 pkt., 1681 (1675). Filip Kolasiński 2 pkt., 1782 (1780). Mateusz Terczyński 1 pkt., 1890 (1894) Piotr Pawlak 1 pkt., 1890 (1894) Borys Zgoła 1 pkt., 1992. (1297) Jasza Szajrych 1 pkt.,  2067 (2073) Alan Bojarski 1 pkt., 2067, (2073) Dominik Nazaruk 1 pkt., 2067 (2073) Filip Pieczonka 1 pkt., 2067 (2073) Maciej Smoła 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Sukces Alicji Rosolskiej w deblu w Doha", "date": "\n\t\t\t\t\t\t\t\t\t\t22 lutego, 2022\t\t\t\t\t", "text": ["Faworytkami spotkania były Amerykanka i Australijka, ale przewidywania potwierdzały się na korcie tylko w pierwszym secie, w którym Alicja Rosolska i Erin Routliffe zdołały ugrać zaledwie jednego gema. Polka i Nowozelandka nie zamierzały jednak rezygnować i ostatecznie to one były górą. Para Rosolska/Routliffe, wygrywając drugiego seta po tie-breaku 7:6 (3), doprowadziła do rozstrzygającego super tie-breaka, w którym okazała się lepsza i to one opuściły kort jako zwyciężczynie po wygranej 1:6. 7:6 (3), 10-6.", "Decydująca rozgrywka do dziesięciu wygranych punktów miała nieco dziwny przebieg. Alicja Rosolska i Erin Routliffe objęły prowadzenie 4:1 z podwójnym mini breakiem, po czym tracąc pięć punktów z rzędu przegrywały 4:6, by już do końca nie oddać przeciwniczkom ani jednego punktu.", "W ćwierćfinale duet Alicja Rosolska/Erin Routliffe zmierzy się z parą japońsko-serbską Shuko Aoyama/Aleksandra Krunić.", "Dodajmy, że bardzo pewne zwycięstwo odniosły we wtorek główne faworytki: czeska para Barbora Krejcikova/Kaerina Siniakova. Uważane za najlepszą obecnie parę deblową na świecie w tenisie kobiet zwyciężyły 6:2, 6:1 duet norwesko-rosyjski Ulrikke Eikeri/Alexandra Panova. Barborze Krejcikovej zupełnie nie przeszkodziło to, że w deblu wystąpiła po krótkim odpoczynku, po pewnym wygranym meczu gry pojedynczej z Magdą Linette.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Przytok Tennis Club. Szalony pomysł zakończony sukcesem", "date": "\n\t\t\t\t\t\t\t\t\t\t17 lutego, 2022\t\t\t\t\t", "text": ["Przytok Tennis Club powstał w 2013 roku. Oddalony o 12 kilometrów od centrum Zielonej Góry ośrodek swoją działalność rozpoczął na dwóch kortach postawionych… w szczerym polu, bez drogi dojazdowej, sanitariatów oraz możliwości kontynuacji gry w zimę.", "Choć brzmi to jak pomysł szaleńca, to jednak inwestycja byłego czołowego polskiego juniora, medalistę mistrzostw Polski, Daniela Ignatowicza i jego rodziny okazała się prawdziwym strzałem w dziesiątkę.", "Ciężka praca całego teamu", "Po ośmiu latach od wbicia pierwszej łopaty obiekt składa się z czterech kortów zewnętrznych i jednej hali namiotowej, obok której wkrótce zostanie otwarta kolejna. – Tego wszystkiego nie udałoby się stworzyć bez ciężkiej pracy całego teamu i wspaniałych ludzi, którzy nas odwiedzają. Recepta na sukces? Podwyższanie jakości szkolenia oraz tworzenie unikalnej atmosfery. Ciężka praca w połączeniu z dobrą zabawą powoduje, że chętnych z roku na rok przybywa – przekonuje Daniel Ignatowicz.", "Korty, osiedle mieszkaniowe, pole golfowe…", "Wraz z biegiem lat miejsce, które z początku wyglądało jak ściernisko zamienia się w unikalny w skali kraju kompleks sportowo-mieszkalny. – Obok znajduje się pole golfowe, a niedawno ruszyła też budowa zamkniętego osiedla domków jednorodzinnych. To po prostu idealne miejsce dla osób kochających sport i spędzanie czasu na świeżym powietrzu. Często słyszymy jak ludzie porównują Przytok z Toskanią. Praca w takim środowisku to czysta przyjemność – zapewnia z uśmiechem właściciel obiektu.", "Szkolenie dzieci, młodzieży i dorosłych", "Przytok Tennis Club prowadzi szkolenie dzieci, młodzieży i dorosłych na każdym poziomie zaawansowania, przynależy do Narodowego Programu Upowszechniania Tenisa oraz szkoli zawodników i zawodniczki, często jedynych reprezentantów województwa lubuskiego w młodzieżowych kategoriach wiekowych. – Mamy poczucie, że droga, którą obraliśmy jest długa i wyboista, natomiast nie brakuje nam pasji i zaangażowania, żeby z roku na roku poprzez ulepszanie programu szkoleniowego, wypuszczać w świat coraz to lepszych zawodników – mówi Daniel Ignatowicz.", "Klub angażuje się również w organizowanie turniejów Tenis10 oraz imprez zawodniczych i amatorskich. Coroczną praktyką jest także prowadzenie przez całe wakacje półkolonii oraz obozów tenisowych. – Cały czas chcemy również pozyskiwać partnerów do organizacji obozów na naszym obiekcie. Niedaleko znajduje się infrastruktura hotelowo-restauracyjna, więc mamy nadzieje, że fanów Przytoku, będzie jeszcze więcej – zapewnia szef klubu. Wspólna, ciężka praca całego klubu, przyczyniła się również do pozyskania sponsora tytularnego, cenionego dealera samochodów marki Toyota.", "– To wspaniałe, że tak znaczący zielonogórski podmiot umieścił nas w swojej strategii marketingowej i widzi w nas szansę na skuteczną reklamę – mówi Daniel Ignatowicz, który z dumą podsumowuje ostatnie lata. – Niektórym może się wydawać, że osiem lat działalności zaczynającego od zera klubu, to wystarczający okres czasu, by doprowadzić do jego rozkwitu. Świadomość jednak tego, że odbyło się to bez wsparcia jednostek samorządu terytorialnego i bez sponsorów pokazuje tylko, jak ciężką pracę wykonali ludzie zaangażowani w projekt pod nazwą Przytok Tennis Club. To także podnosi jego wiarygodność – dodaje.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak wyeliminowany przez Benjamina Bonziego", "date": "\n\t\t\t\t\t\t\t\t\t\t16 lutego, 2022\t\t\t\t\t", "text": ["Konfrontacja zawodników o zbliżonym poziomie (przynajmniej według rankingu ATP) rzeczywiście miała zacięty i wyrównany przebieg. W secie pierwszym obaj tenisiści stracili podanie w swoich pierwszych gemach serwisowych, później jednak utrzymywali serwis do wyniku 5:5. Wówczas prowadzenie 6:5 objął „Szumi”, ale nie zamknął partii. Francuz natychmiast odrobił straty, więc o losach pierwszego seta decydował tie-break, w którym Francuz okazał się zdecydowanie lepszy. Benjamin Bonzi już na początek rozgrywki uzyskał mini-breaka i prowadzenia nie oddał do końca, w ogóle w tie-breaku dając Polakowi wygrać tylko jedną akcję.", "W secie drugim Polak nie miał już nic do stracenia, musiał koniecznie rozstrzygnąć tę partię na swoją korzyść, żeby przedłużyć rywalizację do seta trzeciego. Polski tenisista ponownie miał swoje szanse, miedzy innymi w trzecim gemie drugiego seta nie wykorzystał dwóch okazji na przełamanie serwisu rywala, ale także w tym secie to Francuz okazał się skuteczniejszy. I to on zanotował kluczowe przełamanie, wygrywając cały mecz 7:6 (1), 6:4.", "Francuz potwierdził na korcie w Marsylii wysoką formę, którą zaprezentował chociażby w poprzednim tygodniu, w którym zwyciężył w challengerze w Cherbourg.", "Przypomnijmy, że „Szumi” odpadł już także z rywalizacji w grze podwójnej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Debel Walków i Zieliński w ćwierćfinale turnieju w Marsylii", "date": "\n\t\t\t\t\t\t\t\t\t\t16 lutego, 2022\t\t\t\t\t", "text": ["Podczas turnieju Open 13 Provence rangi ATP 250 na kortach twardych w Marsylii", " wtorek upłynął dla Polak", "ó", "w pod znakiem występ", "ó", "w deblowych. Po dramatycznym meczu odpadła polsko-włoska para  ", "Kamil Majchrzak/Stefano Travaglia przegrywając z parą francusko-nowozelandzką Edouard Roger-Vasselin/Artem Sitak 7:5, 6:7 (3), 11-13, do ćwierćfinału awansowała natomiast polska para Szymon Walk", "ó", "w/Jan Zieliński, po pewnym zwycięstwie 6:2, 6:2 z parą ", "Romain Arneodo/Andrei Vasilevski (Monaco/Białoruś).", "Polacy wygrali w niespełna godzinę", "Mecz rozpoczęty bardzo późnym wieczorem, już po godzinie 22.30 miał jednostronny przebieg, nie trwał nawet 60 minut. Znaczenie kluczowe miały przełamania dające Polakom prowadzenie w obu setach. W pierwszym secie polski duet pierwsze przełamanie uzyskał w gemie trzecim, w drugiej partii w gemie piątym.  Przewaga polskiej pary byłą jednak wyraźniejsza, Szymon Walków i Jan Zieliński w każdym z dwóch setów następnie jeszcze potwierdzali swą dominację kolejnymi przełamaniami, w każdym z setów oddając przeciwnikom tylko po dwa gemy.", "Z kim w ćwierćfinale?", "W ćwierćfinale Polacy zagrają z parą Hugo Gaston/Holger Vitus Nodskov Rune (Monaco/Dania).  Gaston Rune sensacyjnie pokonali aktualnych mistrzów French Open, triumfatorów kończącego poprzedni sezon turnieju Nitto ATP Finals 2021, francuską parę Pierre-Hugues Herbert/Nicolas Mahut 6:4, 6:4. Sensacja jest tym większa, że Francuzi to zresztą jedna z najlepszych par deblowych na świecie w ostatnich latach. Wystarczy podać, że wspólnie sięgali także po triumfy w US Open 2015, Wimbledonie 2016, French Open w latach 2018 i oraz Australian Open 2019, a wymieniamy tylko tytuły wielkoszlemowe. Natomiast jako ciekawostkę podać można, że Pierre-Hugues Herbert. który 18 marca skończy 31 lat, swój pierwszy tytuł zdobył na początku października 2014 roku w parze z… Michałem Przysiężnym, gdy polsko-francuski duet pokonał w finale turnieju w Tokio parę chorwacko-brazylijską Ivan Dodig/Marcelo Melo.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković nie zamierza się zaszczepić", "date": "\n\t\t\t\t\t\t\t\t\t\t15 lutego, 2022\t\t\t\t\t", "text": ["Kilka dni temu pojawiły się pogłoski, jakoby Novak Djoković, lider rankingu ATP tenisistów zamierzał zmienić zdanie i zaszczepić się przeciw COViD-19, ażeby bez przeszkód uczestniczyć w najważniejszych imprezach i próbować stać się rekordzistą wszech czasów, jeśli chodzi o liczbę tytułów wielkoszlemowych w grze pojedynczej mężczyzn. Jednak Serb nie ma takich planów – jest gotów zrezygnować z najważniejszych tenisowych imprez, a zdania w kwestii szczepień zmieniać nie zamierza.", "Być w zgodzie ze swoim ciałem", "– Tak, to jest cena, którą jestem w stanie zapłacić – powiedział Novak Djoković w wywiadzie dla BBC, odnosząc się do sprawy szczepień. – Zasady podejmowania decyzji, dotyczących mojego ciała, są ważniejsze niż jakikolwiek tytuł czy cokolwiek innego. Staram się być w zgodzie z moim ciałem tak bardzo, jak tylko mogę. Zawsze popierałem wolność wyboru tego, co wkładasz do swojego ciała – powiedział Djoković podkreślając, że generalnie nie jest przeciw szczepieniom i jako dziecko przyjmował różne szczepionki.", "Lider światowego rankingu tenisistów dodał, że jest gotów zrezygnować z bycia najbardziej utytułowanym tenisistą wszech czasów.", "Novak Djoković udzielił pierwszego wywiadu po zamieszaniu w Australii. ", "„Nigdy nie byłem antyszczepionkowcem, ale zawsze wspierałem wolność wyboru tego, co wstrzykujesz do swojego ciała”", "Całość:", "Novak Djoković i… co dalej?", "Przypomnijmy, że Novak Djoković w styczniu nie wziął już udziału w wielkoszlemowym turnieju Australian Open 20022. Serb wprawdzie poleciał do Melbourne, żeby bronić tytułu, po tym jak od organizatorów otrzymał zwolnienie medyczne, ostatecznie jednak w turnieju nie wystąpił, bowiem została mu cofnięta wiza i został z Australii deportowany. Bowiem tam prawo wjazdu mają jedynie osoby, które są w pełni zaszczepione przeciw COVID-19. Co więcej, Serb ma trzyletni zakaz wjazdu do Australii.", "Na tym jednak nie kończą się wcale problemy Novaka Djokovicia, jako że przepisy obowiązujące w wielu krajach sprawiają, że serbskiego tenisisty może zabraknąć także w kolejnych ważnych, nie tylko zresztą wielkoszlemowych, imprezach tenisowych. Na przykład przepisy obowiązujące obecnie we Francji uniemożliwiają Djokoviciowi udział w wielkoszlemowym French Open 2022 na kortach im. Rolanda Garrosa w Paryżu.", "Na razie pewne jest, że Novak Djoković powróci na korty w następnym tygodniu, podczas turnieju ATP 500 Dubai Duty Tennis Championships. W Zjednoczonych Emiratach Arabskich będzie się mógł pokazać bez przeszkód, bowiem tam przepisy dotyczące konieczności zaszczepienia się przeciw COVID-19 nie obowiązują.", "A czy Novaka Djokovicia rzeczywiście zabraknie w najważniejszych imprezach tenisowych, przynajmniej tak długo, jak długo mamy na świecie do czynienia z pandemią COVID-19, pokaże przyszłość. Można spodziewać się jeszcze niejednego zwrotu w sytuacji lidera rankingu ATP.", "Czy Novak Djoković prześcignie Nadala?", "Według obecnego stanu samodzielnym liderem klasyfikacji wszech czasów, jeśli chodzi o liczbę wielkoszlemowych tytułów w grze pojedynczej, jest Hiszpan Rafael Nadal, który ma w dorobku 21 tytułów wielkoszlemowych. Djoković, tak jak Szwajcar Roger Federer, ma na koncie 20 tytułów. Pytanie: czy i kiedy będzie miał szansę na kolejne.", "Serbski tenisista stanowiska w sprawie szczepień przeciw COVID-19 zmieniać nie zamierza, wyraził natomiast nadzieję, że wytyczne ulegną jednak zmianie, a on będzie mógł jeszcze przez wiele lat rywalizować na światowych kortach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek odpadła z turnieju w Dubaju po trzysetowym boju", "date": "\n\t\t\t\t\t\t\t\t\t\t16 lutego, 2022\t\t\t\t\t", "text": ["Iga Świątek, rozstawiona w turnieju WTA 500 Dubai Duty Free Tennis Championships 2022 z numerem sz", "ó", "stym, przegrała, niestety, w konfrontacji dw", "ó", "ch byłych mistrzyń French Open z Łotyszką Jeleną Ostapenko 6:4, 1:6, 6:7 (4) i odpadła z turnieju.", "Festiwal przełamań i set dla Polki", "To było trzecie spotkanie Igi Świątek (9. WTA) z Jeleną Ostapenko (21. WTA). We wcześniejszych Polka była słabsza od Łotyszki, przegrywając w 2019 roku na trawiastych kortach w Birmingham 0:6, 2:6 oraz  w minionym sezonie 2021 w Indian Wells 4:6, 3:6. Tym razem Ostapenko wygrała w trzech setach 4:6, 6:1, 7:6 (4).", "Mecz od początku był taki, jakiego można było oczekiwać, to znaczy obie tenisistki grały agresywnie starając się przejąć inicjatywę na korcie. Przy takim stylu gry nie dało się oczywiście uniknąć błędów, przy czym więcej popełniała ich tenisistka łotewska. Dlatego Iga Świątek pierwsza uzyskała przełamanie już w drugim gemie pierwszego seta. Jak się jednak okazało, dla przebiegu spotkania nie miało to większego znaczenia, gdyż od wyniku 1:0 dla Igi Świątek, która w gemie otwarcia zdołała utrzymać serwis, mieliśmy następnie festiwal aż sześciu przełamań z rzędu zakończony dopiero w gemie ósmym przez Ostapenko, która doprowadziła do remisu 4:4.", "Mimo wszystko seta na swoim koncie zapisała podopieczna trenera Tomasza Wiktorowskiego, która raz jeszcze w gemie 10 uzyskała przełamanie na wagę zwycięstwa 6:4. To już w historii potyczek obu tenisistek było coś nowego, gdyż po raz pierwszy seta wygrała Polka.", "Koszmarny set Igi Świątek", "Druga partia, jeśli chodzi o grę zawodniczek, nie różniła się specjalnie od pierwszej, tyle że teraz skuteczniejsza była Jelena Ostapenko, a Świątek popełniała jeszcze więcej błędów. Łotyszka już po trzech gemach, w których dwukrotnie przełamywała serwis Igi Świątek, z podwójnym przełamaniem prowadziła 3:0 i takiej przewagi nie roztrwoniła. Tenisistka z Raszyna próbowała wprawdzie jeszcze odwrócić losy partii, przykładowo gem czwarty przy serwisie Jeleny Ostapenko rozstrzygnął się na przewagi, lecz set do końca toczył się pod kontrolą tenisistki z Rygi. Popełniająca dużo błędów Polka zdołała w tym bardzo słabym w swoim wykonaniu secie ugrać zaledwie jednego gema. Wynik 6:1 dla Łotyszki mówi jednoznacznie, która z tenisistek była w tym fragmencie spotkania lepsza,", "Powr", "ó", "t nie do końca udany. Stracona szansa i porażka Polki", "Set trzeci niestety nie ułożył się do końca po myśli Polki. Iga Świątek przynajmniej początkowi wciąż grała bardzo słabo i choć niemal odwróciła losy meczu, ostatecznie zeszłą z kortu pokonana, przegrywając decydującego seta w tie-breaku i całe spotkanie 6:4, 1:6, 6:7 (4).", "Decydującą partię wciąż ryzykująca Łotyszka, podobnie jak seta drugiego, rozpoczęła od prowadzenia 3:0, ale tym razem z przewagą „tylko” jednego przełamania. Polka mogła liczyć na doping sympatyzującej z nią publiczności, i być może to pomogło jej „wrócić do meczu”, najważniejsze jednak, że nasza tenisistka tego dokonała po uzyskaniu re-breaka w gemie piątym, chwilę później w pełni odrabiając straty. Wydawało się później, że kluczowy okazać się może niesamowity ósmy gem trzeciego seta, w którym przy prowadzeniu Jeleny Ostapenko 4:3 Iga Świątek obroniła sześć break-pointów (raz dwa z rzędu), sama nie wykorzystała kilku okazji do zamknięcia gema i wreszcie straciła serwis na 5:3 dla rywalki. Także wówczas Iga Świątek się jednak nie poddała i po raz kolejny „wróciła do gry” po tym, jak najpierw w gemie 9 odrobiła stratę przełamania, a następnie, przy własnym serwisie, najpierw broniąc meczbola, doprowadziła do wyrównania na 5:5!  Co więcej,  teraz to Polka, która nieco wcześniej była „pod ścianą”, poszła za ciosem, uzyskała breaka, by serwując na wygranie meczu, stracić własne podanie.", "O awansie do ćwierćfinału rozstrzygał zatem tie-break trzeciego seta, który był zmienny, jak cały mecz. Lepiej decydującą rozgrywkę zaczęła Łotyszka, prowadząc z mini-breakiem 2:0, następnie mieliśmy 2:2, ponownie dwupunktowe prowadzenie Jeleny Ostapenko 4:2 oraz 5:3, wreszcie jej końcowe zwycięstwo 7-4 w decydującym tie-breaku i w efekcie wygraną 4:6, 6:1, 7:6 (4) w całym spotkaniu.", "Trzeci mecz i trzecia wygrana Łotyszki", "Trzecie spotkanie Igi Świątek z Jeleną Ostapenko zakończyło się trzecim zwycięstwem Łotyszki, Pierwszy wygrany set w potyczkach z tą rywalką nie jest na pewno pocieszeniem dla tenisistki z Raszyna, która choć zagrała w środę słabo, a w secie drugim wręcz koszmarnie, mogła nawet przechylić szalę zwycięstwa na swoją korzyść.", "Szkoda straconej szansy, przy czym po środowym meczu jeden wniosek nasuwa się nieodparcie – bez poprawy serwisu, zwłaszcza z konfrontacjach z tenisistkami silniejszymi fizycznie, grającymi tenis siłowy, najlepszej polskiej tenisistce nie będzie łatwo o sukcesy.", "Ostapenko kontra Kvitova", "W ćwierćfinale przeciwniczką Jeleny Ostapenko będzie Petra Kvitova (Czechy, 25. WTA), która dość niespodziewanie wyeliminowała wiceliderkę rankingu WTA Arynę Sabalenkę z Białorusi wygrywając 6:4, 6:4.", "W ogóle mecze 1/8 finału sypnęły niespodziankami. Czeszka Barbora Krejcikova (3. WTA) przegrała z Ukrainką Dayaną Yastremską (146. WTA) 3:6, 6:7 (3), Hiszpanka Garbine Murguruza (7. WTA) przegrała 6:3, 4:6, 4:6 z Rosjanką Veroniką Kudermetovą (31. WTA), natomiast Elina Svitolina (Ukraina, 15. WTA) uległa Szwajcarce Jil Belen Teichmann (35, WTA) 6:7 (0), 2:6. Nie było niespodzianki w meczu, w którym Czeszka Marketa Vindrousova (38. WTA) wyeliminowała Rosjankę Varvarę Grachevą (80. WTA), wygrywając zdecydowanie 6:2, 6:0.", "Ponadto awans uzyskały: Ons Jabeur (Tunezja, 10. WTA), która wygrała 6:3, 6:1 z Amerykanką Jassicą Pegulą (14. WTA) oraz Rumunka Simona Halep (23. WTA), która pokonała 6:3, 6:2 swoją rodaczkę Elenę Gabrielę Ruse (59. WTA).", "Pary ćwierćfinałowe: Kvitova – Ostapenko, Jabeur – Halep, Teichmann – Kudermetova, Vondrousova – Yastremska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Urszula Radwańska odniosła wartościowe zwycięstwo", "date": "\n\t\t\t\t\t\t\t\t\t\t16 lutego, 2022\t\t\t\t\t", "text": ["Urszula Radwańska (244. WTA) ma na koncie pierwsze zwycięstwo odniesione w sezonie 2022. We wtorek wieczorem młodsza z si", "ó", "str Radwańskich pokonała podczas turnieju ", "ITF World Tennis Tour o puli nagród 60 tys. dolarów w niemieckim Altenkirchen", " ", "rozstawioną z trzecim numerem Jule Niemeier (115. WTA) – 6:2, 7:6 (3).", "Wartościowe zwycięstwo", "Dla krakowianki, która wcześniej bez powodzenia uczestniczyła w kwalifikacjach do wielkoszlemowego Australian Open 2022 oraz w halowych turniejach w Andrezieux-Boutheon i Grenoble we Francji , wtorkowe zwycięstwo to spory sukces, bowiem 22-letnia Jule Niemeier, to nadzieja niemieckiego kobiecego tenisa, która jest coraz bliżej debiutu w TOP 100 rankingu WTA tenisistek, a Urszulę Radwańską wyprzedza w rankingu o 129 pozycji.", "Interesujące spotkanie", "Spotkanie miało bardzo interesujący przebieg.  Mecz rozpoczął się od przełamania na korzyść Niemki, ale trzy następne gemy, w tym dwa przy serwisie Jule Niemeier padły łupem Urszuli Radwańskiej. Niemka wprawdzie błyskawicznie odpowiedziała re-breakiem na 3:2, ale było to wszystko, co była w  stanie ugrać w pierwszym secie. Krakowianka zaliczyła jeszcze przełamanie serwisu rywalki w gemach szóstym i ósmym, pewnie wygrywając pierwszego seta 6:2, po wykorzystaniu trzeciej piłki setowej.", "Druga partia miała przebieg dość niespotykany. Niemka szybko z przewagą dwóch przełamań objęła prowadzenie 3:0,  a jednak nawet tego seta nie zdołała rozstrzygnąć na swoją korzyść. Urszula Radwańska najpierw odrobiła jednego breaka, w gemie 9 przy własnym serwisie obroniła trzy piłki setowe, a w gemie 10, po obronie jeszcze dwóch piłek setowych przy serwisie Niemki doprowadziła do wyrównania na 5:5. Do rozstrzygnięcia seta niezbędny był tie-break, ale w nim lepsza była już będąca “na fali” Polka, która wygrała tie-breaka do 3, seta 7:6 (3) o całe spotkanie 6:2, 7:6 (3).", "Mecz trwał 109 minut.", "Niemka Nastasja Schunk rywalką Radwańskiej", "Kolejną przeciwniczką Urszuli Radwańskiej w turnieju rozgrywanym w hali na kortach dywanowych w Altenkirchen będzie uważaną za tenisowy talent 19-letnia Niemka Nastasja Schunk (299. WTA), która wygrała z Jenny Duerst (WTA 571), kwalifikantką ze Szwajcarii, 6:3, 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Benjamin Bonzi przeciwnikiem Kamila Majchrzaka", "date": "\n\t\t\t\t\t\t\t\t\t\t14 lutego, 2022\t\t\t\t\t", "text": ["Gianluca Mager, z którym miał się zmierzyć Majchrzak, „leżał” naszemu tenisiście. Polak wygrał trzy dotychczasowe mecze z tym rywalem. Z kolei Benjamin Bonzi może okazać się przeciwnikiem trudniejszym, zwłaszcza, że wydaje się być „na fali”. Francuz ma za sobą bardzo dobry sezon 2021. W minionym roku wygrał sześć turniejów ATP Challenger Tour, a do Marsylii przyjedzie prosto po kolejnym sukcesie w zawodach tej rangi. W niedzielę został mistrzem challengera w Cherbourgu.", "Celem „Szumiego” będzie w Marsylii podtrzymanie dobrej passy, bo dzięki udanym występom od początku sezonu 2022 przesunął się na najwyższe w karierze 79. miejsce w rankingu ATP.", "Z Benjaminem Bonzim tenisista w Piotrkowa Trybunalskiego nie grał jeszcze w turnieju ATP, natomiast Polak i Francuz zmierzyli się w ubiegłym roku w Challengerze w Nottingham. Na kortach trawiastych górą był Kamil Majchrzak, który zwyciężył pewnie 6:3, 6:2.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek już w II rundzie w Dubaju. Daria Kasatkina bez szans", "date": "\n\t\t\t\t\t\t\t\t\t\t14 lutego, 2022\t\t\t\t\t", "text": ["Niedawno Iga Świątek i Daria Kasatkina zmierzyły się w 1/16 finału wielkoszlemowego Australian Open 2022 w Melbourne i wówczas najlepsza polska tenisistka wygrała pewnie 6:2, 6:3. Na twardych kortach Aviation Club Tennis Centre w Dubaju Świątek też okazała się zdecydowanie lepsza, wygrywając w bardzo dobrym stylu jeszcze pewniej, tym razem 6:1, 6:2.", "Polka zaczęła spotkanie agresywnie, od razu starając się narzucić swoje warunki gry. Poszczególne gemy były w miarę wyrównane, ale kluczowe piłki padały łupem Igi Świątek, która już w drugim gemie przełamała podanie Kasatkiny, obejmując w pierwszym secie prowadzenie 2:0. Wprawdzie Rosjanka błyskawicznie odpowiedziała re-breakiem, lecz agresywna, dobra gra tenisistki z Raszyna ponownie dała jej przełamanie na 3:1 i tym razem natychmiastowej odpowiedzi rywalki już nie było. Kasatkina od czasu do czasu tylko prezentowała skuteczne zagrania, ale dominacja Świątek była coraz wyraźniejsza. Rosjanka do końca seta nie wygrała już gema i partia otwierająca spotkanie przyniosła zwycięstwo Polce 6:1.", "Irresistible Iga ✊", "?? ", " gets her ", " campaign off to a flyer with a win over Kasatkina! ", "Trochę więcej walki", "W drugiej partii nic się na korcie nie zmieniło. Już na otwarcie Iga Świątek wygrała do zera gema serwisowego Darii Kasatlony i prowadzenia już nie oddała. Rosjanka miała szansę doprowadzić do remisu 2:2, wypracowała bowiem w czwartym gemie dwa break-pointym, ale podopieczna trenera Tomasza Wiktorowskiego obroniła je najpierw świetnym zagraniem z forhendu, a następnie z bekhendu i jeszcze po walce utrzymała podanie. To mógł być ostatecznie przełomowy moment spotkania, gdyż w kolejnym gemie Polka miała break pointa, by raz jeszcze odebrać serwis Rosjance i wyjść na prowadzenie z przewagą już dwóch przełamań, ale Kasatkina nie zamierzała rezygnować, podrywając się jeszcze do walki. Na więcej Iga Świątek już jednak Rosjance nie pozwoliła. Jeszcze jedno przełamanie polska tenisistka zdobyła w gemie siódmym, decydującą akcję kończąc doskonałym bekhendem, po którym Kasatkina nie ruszyła nawet w kierunku piłki.", "Serwując na zwycięstwo w meczu Polka pewnie zakończyła spotkanie, wygrywając drugiego seta 6:2 i cały mecz 6:1, 6:2. Do odniesienia efektownego zwycięstwa Iga Świątek potrzebowała niewiele ponad godzinę.", "Na rywalkę trzeba poczekać do wtorku", "Następną rywalką Igi Świątek będzie w II rundzie Dubai Duty Free Tennis Championships zwyciężczyni wtorkowego spotkania Sofia Kenin (USA) – Jelena Ostapenko (Łotwa). Mecz II rundy Iga Świątek niemal na pewno rozegra w środę 16 lutego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak w Marsylii. Bolesna porażka w deblu", "date": "\n\t\t\t\t\t\t\t\t\t\t15 lutego, 2022\t\t\t\t\t", "text": ["Drugi obecnie polski tenisista Kamil Majchrzak", " (79. ATP)", " w tym tygodniu bierze udział w turnieju Open 13 Provence rangi ATP 250 na kortach twardych w Marsylii. Mecz I rundy, w kt", "ó", "rym przeciwnikiem „Szumiego” będzie Francuz Benjamin Bonzi (69. ATP).", " ", "Polak ostatecznie rozegra dopiero w środę. Natomiast już we wtorek Kamil Majchrzak przystąpił do turnieju w grze podw", "ó", "jnej i szybko pożegnał się z turniejem. Polsko-włoska para Majchrzak/Stefano Travaglia w super tie-breaku roztrwoniła wysoką przewagę, nie wykorzystała trzech kolejnych piłek meczowych przegrywając z parą francusko-nowozelandzką Edouard Roger-Vasselin/Artem Sitak 7:5, 6:7 (3), 11-13.", "Trzy meczbole nie wystarczyły…", "Para Majchrzak/Travaglia źle weszła w spotkanie. Polak i Włoch szybko stracili podanie, następnie z trudem wybronili się przed kolejną stratą serwisu, z minuty na minutę grali jednak coraz lepiej, odrobili straty i szalę zwycięstwa w pierwszym secie przechylili na swoją korzyść wygrywając 7:5.", "W secie drugim polsko-włoska para już na otwarcie partii uzyskała przełamanie, ale tym razem to Majchrzak i Travagliam będąc na bardzo dobrej drodze do awansu, nie utrzymali przewagi. Ostatecznie o losach seta decydował tie-break, w którym zdecydowanie lepsi byli już Edouard Roger-Vasselin i Artem Sitak oddając polsko-włoskiej parze tylko trzy punkt i to w samej końcówce przy wysokim prowadzeniu. Francuz i Nowozelandczyk zwyciężyli zatem w drugiej partii 7:6 (3).", "Rozstrzygający o awansie do ćwierćfinału był super tie-break rozgrywany do dziesięciu wygranych punktów (lub dwupunktowej przewagi w przypadku remisu 9:9, 10:10 itd.). Po niesamowitym przebiegu górą byli w nim Edouard Roger-Vasselin i Artem Sitak, którzy wygrali 13-11, cały mecz 5:7, 7:6 (3), 13-11 i to oni zmierzą się w ćwierćfinale z parą Raaven Klaasen/Ben Mclachlan (RPA/Japonia).", "Przegrali wygrany mecz", "Kamil Majchrzak i Stefano Travaglia przegrali i z pewnością mogą długo się zastanawiać, jak to się mogło stać, zostali bowiem pokonani w meczu, który w zasadzie mieli wygrany. Polsko-włoska para szybko od wyniku 2:2 osiągnęła przewagę i wszystko układało się po myśli Włocha i Polaka aż do stanu 8:4, a nawet do 9:6, gdyż ten rezultat oznaczał trzy kolejne piłki meczowe. Wówczas Francuz i Nowozelandczyk przy swoim serwisie obronili dwa meczbole, Polak i Włoch nie zdołali też “zamknąć” meczu przy trzecim meczbolu i własnym serwisie. Następnie to Francuz i Nowozelandczyk wygrali czwartą akcję z rzędu uzyskując mini-break i choć Majcharzak i Travaglia obronili meczbola przy serwisie rywali, a chwilę później jeszcze jednego już przy własnym podaniu, kolejne dwie akcje (w tym na 11:12 oznaczająca mini-break) i cały mecz padły łupem ich przeciwników.", "We wtorek przeciwnikiem „Szumiego” w I rundzie gry pojedynczej turnieju w Marsylii będzie Francuz Benjamin Bonzi (68. ATP) – czytaj też: ", "Początek ok. 14.30.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak wystąpi w Marsylii", "date": "\n\t\t\t\t\t\t\t\t\t\t12 lutego, 2022\t\t\t\t\t", "text": ["Z polskich tenisistów w następnym tygodniu zaprezentuje się Kamil Majchrzak (79. ATP), który zagra w halowym turnieju w Marsylii. Jego pierwszym rywalem będzie Włoch Gianluca Mager (67. ATP).", "W Marsylii Polacy w singlu i deblu", "“Szumi” wystąpi w halowym turnieju Open 13 Provence, rangi ATP 250 na kortach twardych w Marsylii. W sobotę nasz reprezentant poznał pierwszego przeciwnika. Będzie nim dobrze znany tenisiście z Piotrkowa Trybunalskiego Włoch Gianluca Mager (67. ATP), z którym Polak grał już trzykrotnie i dotychczas zawsze zwyciężał (w challengerach w Casablance i Sybinie oraz w eliminacjach do ubiegłorocznego turnieju ATP Masters 1000 w Monte Carlo).", "W grze podwójnej zagra natomiast w Marsylii polska para Szymon Walków/Jan Zieliński.", "Juan Martin del Potro nie zagra w Brazylii", "Dodajmy jeszcze, że z turniejów męskich w następnym tygodniu najwyższą rangę mieć będzie turniej ATP 500 w Rio de Janeiro. Nie będzie tam Polaków, a najwyżej rozstawiony jest Włoch Matteo Berrettini (6. ATP).", "Obsada imprezy w Brazylii nie będzie najmocniejsza, gdyż najlepsi szykują się raczej do turnieju ATP 500 w Dubaju rozpoczynającego się 21. lutego, gdzie ma wystąpić także lider rankingu tenisistów Novak Djoković. Tam Serb będzie mógł pojawić się bez przeszkód, gdyż nie ma konieczności zaszczepienia się przeciwko COVID- 19. Do Zjednoczonych Emiratów Arabskich wybiera się też Hubert Hurkacz. Co do imprezy w Rio de Janeiro, planował występ w Brazylii Juan Martin del Potro, ale wycofał się z turnieju. Argentyńczyk nie ogłosił wprawdzie oficjalnie zakończenia kariery, ale coraz więcej wskazuje na to, że ostatnią imprezą w karierze mistrza US Open 2009, byłej “rakiety” nr 3. rankingu ATP, był turniej Argentina Open 2022 (czytaj też: ", "), który zakończy się w stolicy Argentyny Buenos Aires w niedzielę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alicja Rosolska zagra w Sankt Petersburgu o jubileuszowy tytuł. Linette i Fręch w eliminacjach w Dubaju", "date": "\n\t\t\t\t\t\t\t\t\t\t12 lutego, 2022\t\t\t\t\t", "text": ["Alicja Rosolska stanie w niedzielę przed szansą sięgnięcia po jubileuszowy dziesiąty w karierze tytuł w grze podw", "ó", "jnej w gł", "ó", "wnym cyklu WTA. Polka grająca w parze z Nowozelandką Erin Routliffe wystąpi w finale turnieju WTA 500 Sankt Petersburg Ladies Trophy 2022. Rozpoczęły się też trzystopniowe kwalifikacje WTA 500 Dubai Duty Free Tennis Championships. Pierwsze spotkania w eliminacjach wygrały Magda Linette i Magdalena Fręch. W drabince głównej jest Iga Świątek. Jej rywalką będzie Daria Kasatkina z Rosji.", "To nie był łatwy p", "ó", "łfinał", "Awans do finału polsko-nowozelandzka para Alicja Rosolska/Erin Routliffe zapewniła sobie w sobotę wieczorem, w dwóch zaciętych setach wygrywając z parą rosyjską Natela Dzalamidze/Alexandra Panova 7:5, 6:4.", "W secie pierwszym Alocja Rosolska i Erin Routliffe przegrywały  jeszcze ze stratą przełamania 2:4, następnie, przy prowadzeniu Rosjanek 5:4 i własnym podaniu obroniły trzy  z rzędu piłki setowe (było 0-40), by ostatecznie partię otwarcia rozstrzygnąć na swoją korzyść 7:5. Drugi set też był wyrównany, ale skuteczniejsza ponownie okazała się para polsko-nowozelandzka, która zwyciężyła 6:4 i wygrywając mecz w dwóch setach 7:5, 6:4 zameldowała się w finale. W niedzielnym meczu o tytuł Rosolska i Routliffe zmierzą się z parą rosyjsko-amerykańską Anna Kalinskaya/Catherine McNally.", "Dodajmy jeszcze, że finałowe rywalki polsko-nowozelandzkiego duetu mogły w sobotę odpoczywać, bo półfinał rozgrywały bowiem już w piątek.", "Alicja Rosolska może sięgnąć po tytuł w Sankt Petersburgu po raz drugi. Turniej Petersburg Ladies Trophy wygrywała już w 2017 roku w parze z Łotyszką Jeleną Ostapenko.  ", "Najwyżej rozstawione w finale singla", "W finale WTA 500 Sankt Petersburg Ladies Trophy 2022 w grze pojedynczej spotkają się dwie najwyżej rozstawione tenisistki Greczynka Maria Sakkari (7. WTA, turniejowa “jedynka”) oraz Estonka Anett Kontaveit (9. WTA, turniejowa “dwójka”). W półfinałach Sakkari pokonała Rumunkę Irinę Camelię Begu (56. WTA) 6:4, 6:7 (5), 6:4, natomiast Kontaveit wygrała 6:3, 6:4 z Łotyszką Jeleną Ostapenko (25. WTA).", "Zwycięstwa Linette i Fręch", "Tymczasem rozpoczęły się już trzystopniowe kwalifikacje do kolejnej znaczącej imprezy WTA 500 Dubai Duty Free Tennis Championships. Do trzystopniowych eliminacji przystąpiły Magda Linette i Magdalena Fręch i obie Polki w I rundzie odniosły w sobotę zwycięstwa.", "Poznanianka Magda Linette (45. WTA) w I rundzie miała stosunkowo łatwe zadanie, jej sobotnią rywalką była bowiem Rosjanka Angelina Gabueva (Rosja, 601. WTA). Druga obecnie polska tenisistka wygrała pewnie 6:0, 6:3.", "Przed znacznie trudniejszym zadaniem stała trzecia z polskich tenisistek w TOP 100 rankingu WTA Magdalena Fręch (99. WTA), która zmierzyła się z Francuzką Kristiną Mladenović (98. WTA, w przeszłości 10. WTA). Polka poradziła sobie bardzo dobrze wygrywając z sąsiadką w rankingu w dwóch setach 6:4, 7:6 (4). Fręch, choć dwukrotnie straciła przewagę przełamania, wygrała pierwszego seta 6:4, natomiast  w drugiej partii też prowadziła z przewagą przełamania, ale straciła serwis więc o losach tego seta decydował tie-break. Polka już na otwarcie uzyskała mini-breaka i prowadzenia nie roztrwoniła, wygrywając tie-breaka do czterech i cały mecz 6:4, 7:6 (4). Wprawdzie w decydującej rozgrywce prowadząc 6:2 nasza tenisistka nie wykorzystała dwóch meczboli najpierw przy serwisie Francuzki, a następnie przy własnym podaniu, ale przy trzeciej piłce meczowej i kolejnym własnym serwisie zamknęła mecz. Obyło się więc bez dużej nerwówki, do której mogło dojść gdyby także tego meczbola nie wykorzystała, gdyż przewaga mini break-pointów zostałaby przez Francuzkę zniwelowana i wszystko mogłoby się jeszcze wydarzyć.", "W II rundzie kwalifikacji Magda Linette zmierzy się z Belgijką M. Zanevską (68. WTA), która wygrywając 6:2, 6:4 wyeliminowała Chinkę Lin Zhu (114. WTA). Następną rywalką Magdaleny Fręch będzie tenisistka z Kazachstanu Yulia Putintseva (41. WTA), która w sobotę zwyciężyła 6:1, 6:1 Chinkę Shuai Zhang (67. WTA).", "Daria Kasatkina na drodze Igi Świątek", "Dodajmy, że w imprezie w stolicy ZEA z numerem szóstym będzie rozstawiona Iga Świątek. Turniejową “jedynką”, pod nieobecność liderki rankingu WTA Australijki  Ashleigh Barty, która wycofała się z dwóch najbliższych turniejów na Bliskim Wschodzie (Dubaj, Doha), będzie zajmująca w światowym rankingu drugie miejsce Aryna Sabalenka z Białorusi.", "Odbyło się już losowanie głównej drabinki, wiadomo więc, że pierwszą rywalką Igi Świątek będzie Rosjanka Daria Kasatkina, z którą podopieczna trenera Tomasza Wiktorowskiego wygrała niedawno podczas Australian Open 2022. Ten mecz w poniedziałek lub we wtorek, gdyż na te dwa dni zaplanowane są spotkania I rundy.", "Powr", "ó", "t Pauli Kani-Choduń", "Z innych wydarzeń dotyczących polskiego tenisa odnotujmy, że w meksykańskim kurorcie Cacum, po wielkomiesięcznej przerwie. wróciła na zawodowe korty Paula Kania-Choduń (819 WTA w singlu i 131 WTA w deblu), która po raz ostatni występowała w 2021 roku w turnieju deblowym w Gdyni.", "Polka zgłosiła się do trzystopniowych kwalifikacji do zawodów ITF W25 World Tennis Tour Cancun (korty twarde, 25 tys. dolarów), ale przegrała z rozstawią w kwalifikacjach z “dwójką” Holenderką Evą Vedder (443 WTA) 4:6, 2:6.", "Znacznie lepiej Paula Kania-Choduń radzi sobie w turnieju deblowym, w którym w parze z Greczynką Despina Papamichail dotarła już do półfinału. Polsko-grecka para (nr 2 turnieju) wygrała z duetem japońsko-portugalskim Chisa Hosonuma/Ana Filipa Santos (WC) 7:6 (2), 6:4 oraz parą amerykańsko- szwajcarską Hanną Chang/Lulu Sun 4:6, 6:3, 11-9 i awansowałą do półfinału w którym zmierzy się z rozstawioną z “czwórką” parą  ukraińsko-kanadyjską Kateryna Bondarenko/Carol Zhao.", "Maja Chwalińska w finale w Porto", "Z kolei Maja Chwalińska (283 WTA) poleciała do Portugalii na dwa halowe turnieje ITF W25 w Porto. W pierwszym (korty twarde w hali, 25 tys. dolarów w puli nagród) wygrała z 10 lat starszą Holenderką Quirine Lemoine (289 WTA) 6:0, 0:6, 6:3, Finką Anastazją Kulikovą (225 WTA), 6:2, 6:0 oraz Słowenką Niką Radisic (512 WTA) 6:1, 6:3, w 1/2 finału  pokonała  Szwedkę Mirjam Bjorklund (190 WTA) 7:5, 6:3 i  z zameldowała się w niedzielnym finale.", "Daleko, bo aż w Australii,  przebywa Weronika Falkowska (382 WTA), która  wybrała się na cykl turniejów ITFW 25. Pierwszy występ w Canberra Pro Tour #1 (korty twarde, 25 tys. dolarów, w puli nagród) nie okazał się dla Polki udany, w I rundzie przegrała bowiem 6:4, 4:6, 4:6 z rozstawioną z “siódemką” Brytyjką Naikthą Bains (326. WTA, niegdyś już 199. WTA).", "Nie powiodło się także Urszuli Radwańskiej (248 WTA), która  grała w turnieju ITF W60 w Grenoble we Francji. W 12. edycji Engie Open de l’Isere (korty twarde w hali, pula nagród 60 tys. dolarów) młodsza z sióstr Radwańskich przegrała 6:1.3:6, 4:6 z Włoszką Martiną Trevisan (93 WTA), ćwierćfinalistką French Open 2020.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alicja Rosolska bez jubileuszowego tytułu. Porażki Linette i Fręch w Dubaju", "date": "\n\t\t\t\t\t\t\t\t\t\t13 lutego, 2022\t\t\t\t\t", "text": ["Alicja Rosolska nie sięgnęła po jubileuszowy dziesiąty w karierze tytuł w grze podw", "ó", "jnej w gł", "ó", "wnym cyklu WTA. Polka grająca w parze z Nowozelandką Erin Routliffe, w finale turnieju  WTA 500 Sankt Petersburg Ladies Trophy 2022 przegrała w niedzielę z parą rosyjsko-amerykańską Anna Kalinskaya/Catherine McNally 3:6, 7:6 (5), 4-10. W II rundzie kwalifikacji turnieju WTA 500 Dubai Duty Free Tennis Championships odpadły Magda Linette i Magdalena Fręch, więc w imprezie w Zjednoczonych Emiratach Arabskich wystąpi tylko jedna Polka Iga Świątek.", "Zdecydował nieudany super tie-break", "Alicja Rosolska miała w niedzielę szanse zdobyć swój jubileuszowy 10. w karierze tytuł deblowy w imprezie cyklu WTA, jej partnerka, Nowozelandka Erin Routliffe – po drugi. Polka i Nowozelandka celu jednak nie osiągnęły, w finale turnieju WTA 500 Sankt Petersburg Ladies Trophy 2022 przegrywając w niedzielę z parą rosyjsko-amerykańską Anna Kalinskaya/Catherine McNally 3:6, 7:6 (5), 4-10.    ", "Polsko-nowozelandzka para przegrała pierwszego seta, ale nie zamierzała rezygnować z końcowego sukcesu. W emocjonującym drugim secie Polka i Nowozelandka najpierw nie wykorzystały setbola, później w tie-breaku roztrwoniły przewagę mini-breaka, zmarnowały dwa następne setbole, by w końcu wygrać 7:6 (5) i doprowadzić do rozstrzygającego o tytule super tie-breaka.", "W decydującej rozgrywce zdecydowanie skuteczniejsze okazały się już Rosjanka i Amerykanka, które szybko uzyskały dwa mini-breaki obejmując prowadzenie 3:0, prowadziły nawet 5:0 i przewagi nie roztrwoniły, sięgając po tytuł mistrzowski po wygranej w finale 6:3, 6:7 (5), 10-3. Przy prowadzeniu rywalek 9:3, para Alicja Rosolska/Erin Routliffe obroniła jednego meczbola przy serwisie przeciwniczek, ale za moment Polka i Nowozelandka straciły punkt przy własnym serwisie i spotkanie dobiegło końca.", "W Dubaju bez Linette i Fręch", "Niestety z polskich tenisistek tylko rozstawiona z numerem szóstym Iga Świątek (8. WTA) wystąpi w rozpoczynającym się w poniedziałek turnieju WTA 500 Dubai Duty Free Tennis Championships. Trzystopniowych eliminacji nie przebrnęły Magda Linette (45. WTA) oraz Magdalena Fręch (99. WTA). W II rundzie kwalifikacji Magdalena Fręch przegrała w niedzielę z reprezentantką Kazachstanu Yulią Putintsevą (41. WTA) 2:6, 1:6. Z kolei Magda Linette skreczowała przed rozpoczęciem drugiego seta w niedzielnym spotkaniu II rundy kwalifikacji z Belgijką Maryną Zanevską (68. WTA). Pierwszą partię wygrała Belgijka 6:2.", "Dodajmy jeszcze, że podczas turnieju ITF W25 w meksykańskim Cacun rozstawiona z numerem drugim para polsko-grecka Paula Kania-Choduń/Despina Papamichail odpadła w półfinale po porażce po super tie-breaku 2:6, 7:6 (5), 5-10 z duetem kanadyjsko-ukraińskim Carol Zhao/Katerina Bondarenko.", "Finałowa porażka Mai Chwalińskiej", "Dodajmy, że Maja Chwalińska (283. WTA) nie zdołała odnieść zwycięstwa w turnieju ITF W25 w Porto (korty twarde w hali, 25 tys. dolarów w puli nagród). W niedzielnym finale Polka po trzysetowej batalii uległa wyżej notowanej Austriaczce Julii Grabher (172. WTA) 3:6, 7:6 (2), 5:7. Chwalińska pozostaje jeszcze w Porto, gdzie w następnym tygodniu wystąpi w drugim turnieju identycznej rangi (ITF W25).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tarnowski Klub Tenisowy. Tenis to nie forhend i bekhend… to styl życia i szkoła życia", "date": "\n\t\t\t\t\t\t\t\t\t\t15 lutego, 2022\t\t\t\t\t", "text": ["To motto spiritus movens Tarnowskiego Klubu Tenisowego, trenera Jana Pajora wyczuwa się na każdym z czterech kortów ceglanych przy ul. Romanowicza. – Sprzyja nam znakomita lokalizacja w centrum miasta. Obok nas znajdują się Park Strzelecki z ogródkiem jordanowskim, stadion lekkoatletyczny, kryta pływalnia. To wszystko sprawia, że regularnie odwiedzają nas całe rodziny z dziećmi – zapewnia szkoleniowiec, będący również prezesem – Tarnowski Klub Tenisowy.", "Tenis dzieci, młodzieży i propagowanie zdrowego stylu życia", "W Tarnowskim Klubie Tenisowym o szkolenie dbają wspomniany Jan Pajor, Włodzimierz Pajor oraz współpracujący z nimi Piotr Surowiec i Michał Matyfi. – Póki co koncentrujemy się na popularyzacji tenisa wśród dzieci i młodzieży, propagowaniu zdrowego stylu życia wśród dorosłych i seniorów, a także na umożliwieniu młodszym i starszym sportowej przygody z tenisem po niewielkich kosztach. Pomagają nam w tym realizowane nieodpłatne projekty takie jak: Ferie Zimowe z  Tenisem, Wakacje z Tenisem, Narodowy Program Upowszechniania Tenisa, „Klub”, Sportowe Talenty, czy też imprezy propagujące tenis jak: Dni Otwarte na kortach, Weekendy z Tenisem, Dzień Dziecka, Otwarcie sezonu i Zakończenie sezonu – wylicza Jan Pajor.", "Tenis – sportowa zabawa dla najmłodszych", "W zajęciach Tenis10, w których uczestniczą dzieci w wieku od 5 do 10 lat, systematycznie 2-3 razy w tygodniu uczestniczy około 60 dzieci. – Treningi nastawione są na rozwój koordynacji, zwinności, gibkości, szybkości, a także podstawowych umiejętności tenisowych najmłodszych graczy. Ta sportowa zabawa ma im dać okazję do aktywności, wyżycia się w miłej atmosferze i zachęcić do udziału we współzawodnictwie, bo raz w miesiącu organizujemy turnieje klubowe. W okresie ferii i wakacji są one przeprowadzane nawet co dwa tygodnie. Każdy taki turniej poprzedzony jest zawodami sprawnościowymi. Po takiej imprezie każde dziecko wraca do domu z medalem i upominkiem – zapewnia szkoleniowiec.", "Rozwój myślenia, odpowiedzialności, systematyczności", "W treningach nieco starszych, bo graczy 11-18-letnich na kortach Tarnowskiego Klubu Tenisowego regularnie bierze udział około 30 dziewcząt i chłopców. ", "– Treningi nastawione są nie tylko na doskonalenie umiejętności techniczno-taktycznych, ale przede wszystkim na rozwój myślenia, odpowiedzialności, systematyczności, umiejętności radzenia sobie z trudnościami, przeżywania porażek i zwycięstw. Uczymy też kultury, poszanowania kolegów i przeciwników. Krótko mówiąc, tego wszystkiego, co przydaje się także w codziennym życiu. Warto dodać, że nasi zawodnicy w okresie letnim mają możliwość nieodpłatnego korzystania bez ograniczeń z kortów i sprzętu klubowego. W tej, jak i w młodszej grupie, wielu z nich posiada licencje PZT – dodaje Jan Pajor.", "Kursy tenisowe dla dorosłych", "Klub z Tarnowa nie zapomina również o dorosłych. – Organizujemy dla nich, cieszące się dużą popularnością, kursy Tennis Express. Grupa liczy cztery osoby, a osiem półtoragodzinnych zajęć pozwala opanować podstawy gry. Zwolenników mają też warsztaty pod nazwą Podstawy Tenisa w Weekend. Osoby wynajmujące kort w cenie wynajmu otrzymują od nas nie tylko rakiety i piłki, ale i krótki instruktaż tenisowy – mówi szkoleniowiec. – Działalność pożytku publicznego prowadzona jest w oparciu o wolontariat  członków i sympatyków klubu, a także trenerów, sędziów oraz byłych zawodników – dodaje.", "25 lat na kortach KS Tarnovia", "Tradycyjne Tarnowskiego Klubu Tenisowego, o czym warto pamiętać, sięgają końca ubiegłego wieku. – Wszystko zaczęło się w 1997 roku. Wtedy to na kortach KS Tarnovia rozpoczęto systematyczne szkolenie grupy dzieci pod kierunkiem trenera Grzegorza Żmudy. Szkolenie to, pomimo dużych problemów lokalowych i finansowych, było kontynuowane w okresie zimowym, w salach gimnastycznych tarnowskich szkół. Uczestniczyła w nich grupa 23 dzieci w wieku od lat 7-14 – wspomina szkoleniowiec. Mniej więcej w tym samym czasie grupa założycieli, do której należeli  Jan Pajor, Tadeusz Rzońca, Grzegorza Żmuda, Jacek Snopkowski  i Krzysztof Nowak podjęła działania zmierzające do zarejestrowania TKT Tarnów. Rejestrację uzyskano w lutym 1998 roku.", "–  Od wtedy też kontynuowaliśmy szkolenie na wydzierżawionym korcie KS Unia Tarnów i prywatnym obiekcie Jana Pająka w Tarnowie-Mościcach. Ze względu na zbyt mały dostęp do kortów ta działalność była jednak ograniczona. Dopiero przeprowadzka, w 2002 roku, na zbudowany własnymi siłami i środkami  4-kortowy obiekt przy ul. Romanowicza pozwoliła na rozwinięcie skrzydeł, zwiększenie liczby treningów i organizację turniejów WTK, a także mistrzostw Małopolski. I co ważne, na wywalczenie pierwszych medali i pucharów na szczeblu regionalnym. Potem było już tylko lepiej, co ułatwił dostęp do trzech kortów tenisowych w hali – opowiada Jan Pajor.", "– W okresie 2002-2014 w naszym klubie rokrocznie trenowało około 80 zawodników, w tym około 40 z licencjami. Odnosili oni liczne sukcesy na arenie ogólnopolskiej i regionalnej, z medalami mistrzostw Polski na czele. W każdym sezonie kilkoro naszych zawodników meldowało się w pierwszej dziesiątce rankingu PZT. Jednym z nich był Konrad Słowik. Zawsze też minimum jedna drużyna grała w finałach letnich i halowych Drużynowych Mistrzostw Polski. Wymieniając sukcesy warto wspomnieć duet Joanna Zawadzka i Karina Błaś, mistrzynie kadetek. W latach 2015-17 liczba zawodników drastycznie spadła, co było spowodowane m.in. brakiem dostępu do hali tenisowej i dofinansowania – wspomina trener. W związku z tym, w 2017 roku zarząd klubu podjął decyzję o ponownym nawiązaniu współpracy z siedmioma szkołami podstawowymi i staraniu się o finansowe wsparcie.", "– Szybko też, ze środków własnych, rozpoczęliśmy nieodpłatne zajęcia dla około 200 dzieci. Z czasem pomogły nam takie projekty jak „Klub 2018” i „NPUT 2018”. W 2019 roku w turniejach organizowanych przez PZT startowało 40 naszych graczy, jedna zawodniczka awansowała do kadry wojewódzkiej juniorek, a klub zdobył punkty we współzawodnictwie dzieci i młodzieży – wylicza Jan Pajor.  – A przyszłość? Naszym problemem jest cały czas brak własnych kortów, na których moglibyśmy regularnie trenować w okresie halowym. Na razie, w ograniczonym zakresie, korzystamy z jednego kortu w Centrum Spokojna. Póki to się nie zmieni o poważne sukcesy może być trudno. Cały czas towarzyszy nam jednak optymizm, determinacja, a także talent oraz chęci do pracy – kończy szkoleniowiec. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ostapenko rywalką Świątek w Dubaju", "date": "\n\t\t\t\t\t\t\t\t\t\t15 lutego, 2022\t\t\t\t\t", "text": ["Iga Świątek ", "w spotkaniu II rundy turnieju WTA 500 Dubai Duty Free Tennis Championships zmierzy się z Łotyszką Jeleną Ostapenko (21. WTA), która w I rundzie w spotkaniu mistrzyń wielkoszlemowych zdeklasowała Amerykankę Sofię Kenin (obecnie 90. WTA) wygrywając 6:1, 6:2.", "Wygrana Łotyszki w 62 minuty", "Amerykanka, mistrzyni Australian Open 2020, daleka od formy sprzed dwóch lat, miała tylko promyk nadziei na korzystny wynik, obejmując na początku drugiego seta prowadzenie 2:0. Następnie przegrała jednak sześć gemów z rzędu i całe spotkanie w zaledwie 62 minuty. Ostapenko zdobyła 27 z 33 punktów przy swoim pierwszym podaniu, miała siedem asów serwisowych. Łotyszka obroniła dwa z trzech break-pointów sama wykorzystując pięć z siedmiu okazji na breaka.", "Mecz Iga Świątek – Jelena Ostapenko zostanie rozegrany w środę 16 lutego (transmisja na antenie Canal+Sport).", "Zagrają dwie mistrzynie French Open", "Dojdzie zatem do konfrontacji dwóch byłych mistrzyń French Open: Iga Świątek triumfowała na kortach im. Rolanda Garrosa w Paryżu w roku 2020, Jelena Ostapenko – w roku 2017.", "Obie tenisistki zmierzą się ze sobą po raz trzeci. Polka nie ma dobrych wspomnień z rywalizacji z Łotyszką, oba wcześniejsze mecze zdecydowanie przegrała. W 2019 roku Jelena Ostapenko pokonała Igę Świątek na trawiastych kortach w Birmingham 6:0, 6:2, natomiast w sezonie 2021 zwyciężyła podczas prestiżowego turnieju w Indian Wells 6:4, 6:3. Wygrana w Indian Wells była jak dotąd ostatnim, a w sumie już 14. zwycięstwem Łotyszki nad tenisistką TOP 10 rankingu WTA ( sama najwyżej była na miejscu piątym).", "Jelena Ostapenko gra bardzo agresywny tenis oparty na potężnych uderzeniach z głębi kortu. Jest bardzo silna fizycznie, kiedy ma dobry dzień, trudno ją zatrzymać. W poprzednich meczach Iga Świątek nie zdołała tego dokonać. Czy sprawdzi się polskie “do trzech razy sztuka”?.", "Przed Igą Świątek trudne wyzwanie, gdyż Jelena Ostapenko ostatnio prezentuje naprawdę dobrą dyspozycję, w poprzednim tygodniu dotarła do półfinału WTA 500 Sankt Petersburg Ladies Trophy 2022 (czytaj też: ", ".", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Felix Auger-Aliassime najlepszy w Rotterdamie. Anett Kontaveit triumfuje w Sankt Petersburgu", "date": "\n\t\t\t\t\t\t\t\t\t\t13 lutego, 2022\t\t\t\t\t", "text": ["Kanadyjczyk Felix Auger-Aliassime (9. ATP) został zwycięzcą zakończonego w niedzielę turnieju ", "ABN AMRO World Tennis Tournament rangi ATP 500 w Rotterdamie", ". W finale Auger-Aliassime, turniejowa “tr", "ó", "jka” pewnie pokonał w dw", "ó", "ch setach najwyżej rozstawionego w imprezie Greka Stefanosa Tsitspasa (4. ATP) 6:4, 6:2. Z kolei triumfatorką turnieju kobiet WTA 500 Sankt Petersburg Ladies Trophy 2022 została rozstawiona z “dw", "ó", "jką” Estonka Anett Kontaveit (9. WTA), po bardzo wyr", "ó", "wnanym, zaciętym tenisowym spektaklu pokonała w niedzielnym finale turniejową „jedynkę” Marię Sakkari (7. WTA) z Grecji 5:7, 7:6 (4), 7:5.", "Rublow nie obronił tytułu", "Tytułu nie zdołał obronić w turnieju ABN AMRO World Tennis Tournament Rosjanin Andriej Rublow, który wprawdzie tym razem już w ćwierćfinale pokonał finałowego rywala z minionego sezonu Węgra Martona Fucsivicsa, ale w półfinale musiał uznać wyższość Auger-Aliassime’a.", "Hubert Hurkacz, najlepszy obecnie polski tenisista, rozczarował – już w 1/8 finału przegrywając z utalentowanym Włochem Lorenzo Musettim.", "Świetnie wypadł natomiast w Rotterdamie bardzo dobrze znany Polakom i polskim kibicom chociażby z grudniowego spotkania Polska Czech w Zielonej Górze Czech Jiri Lehecka, który dotarł aż do półfinału, w którym, w trzech setach uległ Stefanosowi Tsitsipasowi.", "Sukces gospodarzy", "W grze podwójnej triumfowała w Rotterdamie para gospodarzy Robin Haase/Matwe Middelkoop. W finale Holendrzy pokonali w niedzielę ćwierćfinałowych pogromców duetu Hubert Hurkacz/Felix Auger Aliassime, parę Lloyd George Harris/Tim Puetz (RPA/Niemcy), 4:6, 7:6 (5), 10-5.", "Anett Kontaveit triumfuje w Sankt Petersburgu", "Triumfatorką turnieju kobiet WTA 500 Sankt Petersburg Ladies Trophy 2022 została rozstawiona z “dwójką” Estonka Anett Kontaveit (9. WTA), po bardzo wyrównanym, zaciętym tenisowym spektaklu pokonując w niedzielnym finale turniejową „jedynkę” Marię Sakkari (7. WTA) z Grecji 5:7, 7:6 (4), 7:5.", "Finał z udziałem dwóch najwyżej rozstawionych tenisistek, był bardzo zacięty, jego losy ważyły się niemal do ostatniej piłki, dostarczył wielu emocji. Greczynka ma czego żałować, gdyż w decydującym secie prowadziła z przewagą przełamania 5:3, ale nie zdołała zakończyć meczu zwycięskim własnym gemem serwisowym. Cztery ostatnie gemy finału padły łupem Anett Kontaveit i to ona mogła cieszyć się z wartościowego końcowego sukcesu.", "W turnieju wystąpiła Magda Linette, ale już na początek przegrała z bardzo jej nie odpowiadającą stylem gry Białorusinką Aliaksandrą Sasnovich.", "Nie broniła tytułu Rosjanka Daria Kasatkina.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz nie zagra w ćwierćfinale turnieju w Rotterdamie", "date": "\n\t\t\t\t\t\t\t\t\t\t9 lutego, 2022\t\t\t\t\t", "text": ["Hubert Hurkacz", " (11. ATP), nie odniesie sukcesu ", "w turnieju ABN AMRO World Tennis Tournament rangi ATP 500 w Rotterdamie", " w grze pojedynczej. W II rundzie (1/8 finału) rozstawiony w imprezie z numerem czwartym najlepszy obecnie polski tenisista przegrał w trzech setach z utalentowanym Włochem Lorenzo Musettim (63. ATP) 3:6, 7:5, 3:6 i już na tym etapie został wyeliminowany z turnieju.", "Strata podania już na otwarcie", "Hurkacz źle rozpoczął spotkanie już w gemie otwarcia tracąc serwis, od początku musiał więc “gonić” wynik. Sztuka nie  tylko się nie udała, ale “Hubi” raz jeszcze został przełamany przegrywając partię otwarcia 3:6. Wrocławianin miał szansę odrobić straty w genie ósmym, ale dobrze grający w środowe popołudnie Musetti obronił break-pointa serwisem, po czym przypieczętował wygraną w secie, odebraniem po raz drugi serwisu Polakowi.", "Przedłużone nadzieje", "Druga partia była już zdecydowanie bardziej wyrównana. “Hubi” wciąż nie rozgrywał dobrego meczu, popełniał wiele błędów, w miarę upływu czasu grał jednak coraz lepiej, ale brakowała wykorzystania okazji do przełamania serwisu Włocha. Polski tenisista miał dwa break-pointy w gemie piątym, jednego w gemie siódmym, lecz utalentowany tenisista włoski za każdym razem wychodził z opresji obronną ręką.", "Kiedy Włoch objął prowadzenie 5:4. Hubert Hurkacz znalazł się pod presją, koniecznie bowiem musiał utrzymać własne podanie żeby “pozostać” w meczu. Wcześniej “Hubi” grał – delikatnie mówiąc – różnie, ale akurat w tym trudnym momencie pokazał klasę. Polak pewnie wygrał własny serwis w gemie 10, ale co ważniejsze poszedł “za ciosem”. W kolejnym gemie wrocławianin wygrywając trzy akcje wypracował szybko trzy break-pointy i wreszcie przełamał serwis przeciwnika wykorzystując drugą z trzech okazji, a za moment “zamknął” drugą odsłonę spotkania zwycięstwem 7:5, doprowadzając w meczu do remisu 1:1 w setach.", "Decydująca partia dla Włocha", "Wydawało się, że w rozstrzygającym secie większe szanse powinien mieć bardziej doświadczony Hubert Hurkacz, ale to jednak Włoch zwyciężył 6:3 wygrywając całe spotkanie w trzech setach 6:3, 5:7, 6:3.", "Kluczowym dla całego meczu był ósmy gem trzeciej partii, kiedy Hubert Hurkacz stracił podanie i Włoch objął prowadzenie 5:3. Przy break-poincie Polak “wyrzucił” forhend. Żeby zachować szanse “Hubi” musiał w tej sytuacji natychmiast uzyskać re-breaka, ale nie dał rady. Kiedy Musetti serwował po zwycięstwo. wrocławianin zaczął wprawdzie gema od zdobycia punktu smeczem, ale następnie akcje nie były już skuteczne. Lorenzo Musetti zakończył spotkanie wygrywającym serwisem.", "Przyznać trzeba, że Włoch wygrał w środę zasłużenie, prezentował się solidniej od “Hubiego”, który popełnił zbyt wiele błędów.", "Przykra niespodzianka", "Nie da się ukryć, że początek sezonu 2022 nie jest udany dla najlepszego polskiego tenisisty. Po nieudanym występie w wielkoszlemowym Australian Open 2022, w kolejnej imprezie “Hubi” znowu wypadł poniżej oczekiwań, a przede wszystkim własnych możliwości. Lorenzo Musetti jest wprawdzie uważany za wielki talent i przyszłą gwiazdę światowego tenisa, ale od French Open 2021, w którym dotarł do IV rundy i mocno postraszył Novaka Djokovicia z którym prowadził 2:0 w setach, nie prezentował się dobrze, nie notował wartościowych wyników, a w ostatni piątek, 4 lutego, podczas turnieju ATP 250 w Pune w Indiach, przegrał z innym polskim tenisistą Kamilem Majchrzakiem (czytaj też: ", "). Na przestrzeni tych kilku dni, to Kamil Majchrzak w konfrontacji w utalentowanym Włochem okazał się lepszy od Huberta Hurkacza.", "Druga porażka z Musettim", "Było to trzecie spotkanie Huberta Hurkacza z Lorenzo Musettim, ale pierwsze na nawierzchni twardej. W 2021 roku w Rzymie Hubert Hurkacz skreczował na początku II seta, natomiast w drodze do półfinału wielkoszlemowego turnieju w Wimbledonie Polak wygrał w trzech setach. Obecny bilans to zatem 2:1 dla 19-letniego Włocha.", "Botic van de Zandschulp lub Jiri Lehecka na drodze Musettiego", "W ćwierćfinale to Lorenzo Musertti, a nie Hubert Hunkacz zmierzy się ze zwycięzcą czwartkowego spotkania 1/8 finału, w którym zagrają faworyt gospodarzy, Holender Botic van de Zandschulp oraz Czech Jiri Lehecka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek chce się cieszyć grą w tenisa i poznawać świat", "date": "\n\t\t\t\t\t\t\t\t\t\t9 lutego, 2022\t\t\t\t\t", "text": ["Iga Świątek dochodząc do półfinału Australian Open osiągnęła swój historyczny wynik w kolejnym Wielkim Szlemie, poprzednie występy w tym turnieju kończyła bowiem na etapie czwartej rundy. – O", "d razu po turnieju czułam dumę, więc na pewno ten turniej był satysfakcjonujący, oczywiście mimo że ostatniego meczu nie wygrałam to wiem, że zrobiłam naprawdę super robotę. Czasami musiałam przechodzić trudne momenty na meczach i w niektórych rundach zostawiłam serce na korcie, więc bardzo się z tego cieszę, że walczyłam do końca – tak podsumowała ten występ Iga.", "Szósty szlem i szósty raz IV runda", "Australian Open 2022 był już szóstym z rzędu Wielkim Szlemem, w którym Iga dotarła co najmniej do IV rundy (czytaj też: ", "). Oznacza to, że jest obecnie jedyną tenisistką na świecie, która może pochwalić się taką statystyką. Te wyniki wskazują na ustabilizowany poziom sportowy, nad którym Iga pracowała wraz ze swoim sztabem przez ostatni rok. Te rezultaty, wraz z zakończeniem 2021 roku w TOP 10 rankingu, pokazują, że ten cel udało się osiągnąć.", ".", " reacts to a Nadal rocket winner. ", " ", "Przejmować częściej inicjatywę", "– Moim podstawowym sportowym celem jest bycie bardziej agresywną na korcie, przejmowanie częściej inicjatywy. Takie uczucie, że to ja dyktuję warunki.I właśnie to, co zmieniamy z trenerem Wiktorowskim na treningach myślę, że przybliży mnie do tego celu, bo często pracujemy nad formacjami ataku, nad serwisem, returnem i myślę, że to jest bardzo dobra droga", "tak o kolejnych sportowych celach i o pracy z Tomaszem Wiktorowskim mówi Iga.", "Balans między pracą a odpoczynkiem", "– Jeśli chodzi o cele mentalne to chciałabym mieć więcej balansu między pracą a odpoczynkiem i bardziej cieszyć się tym, że jestem na tourze i jestem w świetnych miejscach, mogę znaleźć czas, żeby coś pozwiedzać. Wcześniej to nie było możliwe oczywiście z powodów covidowych, ale w tym roku obostrzenia są już trochę mniejsze, więc myślę, że łatwiej mi będzie to osiągnąć. I też łatwiej mi będzie mieć energię do końca sezonu dzięki temu, że będę odpoczywać lepiej ", "dodaje Iga w kontekście innych swoich celów, które wpływają na performance sportowy i jej pracę na korcie.", "Kolejny start w Dubaju", "Do rywalizacji na korcie Iga Świątek wróci już niebawem, ponieważ jej kolejny start to zaczynający się w najbliższy poniedziałek turniej WTA Dubai Duty Free Tennis Championships, a następnie turniej Quatar Totalenergies Open w Doha.", "– Po miesiącu spędzonym w domu w okresie przygotowawczym czuję się bardzo świeżo i udało mi się odpocząć mimo tego, że ten okres przygotowawczy był krótki i trzeba było zrobić dużo roboty w trakcie właściwie czterech tygodni. Ta świeżość pozwala mi trochę więcej dawać z siebie na korcie i pracować bardziej efektywnie", "dodaje Iga.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz żegna się z Rotterdamem. Deblowy awans Alicji Rosolskiej w Sankt Petersburgu", "date": "\n\t\t\t\t\t\t\t\t\t\t9 lutego, 2022\t\t\t\t\t", "text": ["Już na otwarcie środowego meczu deblowego polsko-kanadyjska para straciła podanie i choć mogła pokusić się o natychmiastowego re-breaka, nie wykorzystała szansy. Strat nie udało się już odrobić, a w całym pierwszym secie Polak i Kanadyjczyk zdobyli zaledwie dwa gemy.", "Set drugi był trochę bardziej wyrównany, ale tylko do wyniku 2:2. Od tego momentu rywale już dominowali, nie stracili żadnego gema i bardzo pewnie, chyba znacznie łatwiej niż się spodziewali, znaleźli się w półfinale.", "Para Hubert Hurkacz/Felix Auger Aliassime na drugi wspólny triumf w deblu w imprezie głównego cyklu ATP Tour musi jeszcze poczekać.", "Rosolska i Routliffe grają dalej", "W środę deblowe zwycięstwo odniosła natomiast Alicja Rosolska, która w parze z Nowozelandką Erin Routliffe awansowała do ćwierćfinału gry podwójnej kobiet w turnieju WTA 500 Sankt Petersburg Ladies Trophy 2022. W 1/8 finału polsko-nowozelandzki duet wygrał po super tie-breaku 6:4, 3:6, 10-5 z parą chińską Yi-Fan Xu/Zhaoxuan Yang. W meczu o awans do połfinału imprezy w Sankt Petersburgu Rosolska i Routliffe zmierzą się z parą norwesko-słowacką Ulrikke Eikeri/Viktoria Kuzmova. Norweżka i Słowaczka, mimo słabszego początku spotkania, pokonały w środę w dwóch setach parę amerykańsko-białoruską Kaitlyn Christian/Lidziya Marozava 7:6 (4), 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Sierzputowski trenerem Shelby Rogers", "date": "\n\t\t\t\t\t\t\t\t\t\t11 lutego, 2022\t\t\t\t\t", "text": ["To już pewne. Piotr Sierzputowski, były trener Igi Świątek, został nowym trenerem amerykańskiej tenisistki Shelby Rogers. Amerykanka od kilku dni pod okiem polskiego szkoleniowca trenuje już na Florydzie. Sierzputowski po raz pierwszy ma polecieć ze swoją nową podopieczną na turniej WTA 1000, kt", "ó", "ry w dniach 20-26 lutego będzie rozgrywany w Doha, stolicy Kataru.", "Kim jest Shelby Rogers", "Shelby Rogers ma 29 lat (ur. 13 października 1992). W zawodowych rozgrywkach zadebiutowała w sierpniu 2009. Jest obecnie klasyfikowana na 47. pozycji w rankingu WTA. Nie wygrała jeszcze w karierze żadnego turnieju w głównym cyklu ATP Tour, w imprezach wielkoszlemowych najdalej dotarła w French Open 2016 oraz US Open 2020 odpadając w ćwierćfinale. Potrafi jednak rozgrywać wielkie pojedyncze mecze i je wygrywać, pokazała to już nie raz. Wystarczy wspomnieć, że podczas US Open 2021 wyeliminowała liderkę rankingu WTA Australijkę Ashleigh Barty, a w bieżącym roku 2022, podczas turnieju w Adelajdzie, pokonała Marię Sakkari.", "– Ta dziewczyna chce wygrywać duże turnieje i w moim odczuciu to jest możliwe – uważa Piotr Sierzputowski.", "Telefon z Florydy", "– Pod koniec stycznia zadzwoniła do mnie Shelby Rogers. Nie znaliśmy się praktycznie wcale. Kiedy pracowałem z Igą, to mieliśmy jedynie dwa wspólne treningi i raz Iga grała z Shelby wygrywając w Toronto w 2019 roku. Shelby zaprosiła mnie do siebie, do Boca Raton na Florydzie na rozmowę i żebym zobaczył, jak wygląda jej otoczenie i cała organizacja jej pracy. Pracujemy tu już jakiś czas i umówiliśmy się, że polecimy na turniej w Dausze. Jeśli nadal będzie nam się dobrze współpracowało, to przedłużymy umowę – zdradził Piotr Sierzputowski w rozmowie ze Sport.pl.", "Pięć lat współpracy z Igą", "Na koniec przypomnijmy tylko, że Piotr Sierzputowski był szkoleniowcem Igi Świątek przez ponad pięć lat i to on “stoi” za największymi dotychczas sukcesami najlepszej obecnie polskiej tenisistki. To pod jego kierunkiem tenisistka z Raszyna stała się jedną z czołowych tenisistek świata. Jako pierwsza Polka (i jako pierwszy przedstawiciel polskiego tenisa w historii) triumfowała w grze pojedynczej w turnieju wielkoszlemowym, w kapitalnym stylu bez straty seta wygrywając French Open 2020, a poprzedni sezon 2021 zakończyła w TOP 10 rankingu WTA jako dziewiąta “rakieta” świata. O zakończeniu wieloletniej współpracy z trenerem Sierzputowskim Iga Świątek poinformowała w grudniu roku 2021. Obecnie pracuje pod okiem Tomasza Wiktorowskiego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Gracias “Delpo”! Mecz w Buenos Aires był ostatnim w karierze del Potro?", "date": "\n\t\t\t\t\t\t\t\t\t\t11 lutego, 2022\t\t\t\t\t", "text": ["Na ten moment czekało wielu sympatyków tenisa nie tylko w Argentynie. We wtorek 8 lutego 2022 (w Polsce była noc z wtorku na środę), w Buenos Aires, podczas turnieju Argentina Open 2022 rangi ATP 250, na korty powrócił Juan Martin del Potro, jeszcze w roku 2018 trzeci tenisista rankingu ATP. Powrót po 965 dniach przerwy spowodowanej poważnymi problemami zdrowotnymi okazał się bolesny. Słynny “Wieżowiec z Tandil” w I rundzie imprezy do której otrzymał “dziką kartę” bardzo wyraźnie przegrał 1:6, 3:6 z rodakiem Federico Delbonisem. (42 ATP). Po zakończeniu spotkania tenisista z Tandil w symbolicznym geście zawiesił swoją bandanę na siatce i pocałował ją, a następnie w wywiadzie na korcie powiedział, że prawdopodobnie był to jego ostatni mecz w zawodowej karierze.", "Bardziej pożegnanie niż powrót", "Scenariusz, o którym Juan Martin del Potro mówił szczerze ze łzami w oczach kilka dni temu podczas konferencji prasowej poprzedzającej turniej Argentina Open 2022 informując o prawdopodobnym zakończeniu kariery, teraz jest jeszcze bardziej realny.", "– Od dłuższego czasu o tym myślałem. To jedna z najtrudniejszych wiadomości, które przyszło mi przekazać. Wszyscy spodziewali się, że to będzie mój powrót do tenisa. Możliwe, że to będzie bardziej pożegnanie niż powrót. Kolano sprawiło, że żyłem w koszmarze. Przez wiele lat próbowałem metod alternatywnych, zabiegów, leków i różnych innych sposobów. Nigdy nie wyobrażałem sobie zakończenia kariery poza kortem. Nie ma lepszego turnieju niż ten w Buenos Aires, aby to zrobić – powiedział del Potro ze łzami w oczach.", "Priorytetem jest teraz powrót do normalnego życia. – Od dwóch i pół roku śpię z bólem. Walczę teraz o odzyskanie zdrowia i jakości życia – mówił wtedy tenisista.", "Top emotional tennis moments: ", " ? ", "?: ", " | ", "To nie był wymarzony mecz “Delpo”", "Przebieg spotkania z Delbonisem (42. ATP) pokazał, że bardzo realne jest to, że powrót Juana Martina del Potro był jeszcze bardziej krótkotrwały i symboliczny niż się wydawało.", "Obecnie 33-letni tenisista planował jeszcze udział w przyszłotygodniowej imprezie rangi ATP 500 Rio Open presented by Claro w Rio de Janeiro. Chciał zakończyć karierę jeszcze bardziej “na własnych warunkach”, przebieg wtorkowego meczu może go jednak skłonić do tego, że w Brazylii już nie wystąpi.", "Mecz zaczął się dla del Potro w sposób wymarzony od przełamania serwisu rywala w pierwszym gemie, ale następnie było już znacznie gorzej. Juan Martin del Potro, czemu nawet trudno się dziwić nie był w stanie złapać właściwego rytmu gry, popełniał mnóstwo błędów i sześć następnych gemów padło łupem Delbonisa. W drugim secie del Potro, który starał się niesamowicie walczyć o każdą piłkę, a każde jego udane zagranie pub liczność nagradzała burza oklasków utrzymywał podanie do stanu 3:3. W gemie siódmym oddał podanie, a przy wyniku 3:5, jeszcze przed swoim gemem serwisowym zalał się łzami. To podanie też oddał, mecz dobiegł końca, a po spotkaniu, jeszcze na korcie powiedział w wywiadzie, że prawdopodobnie był to jego ostatni mecz.", "Wygrywał Puchar Davisa, był mistrzem US Open", "Żeby była jasność czemu sytuacja budzi takie zainteresowanie i tyle emocji przypomnieć wystarczy, że Juan Martin del Potro (jeszcze teraz po tak długiej przerwie 753 ATP) to znacząca postać światowego tenisa. W trwającej od 2005 roku zawodowej karierze sięgnął po triumf w wielkoszlemowym US Open 2009, jest srebrnym i brązowym medalistą olimpijskim w grze pojedynczej mężczyzn, zwycięzcą 22 turniejów singlowych oraz jednego deblowego w głównym cyklu ATP Tour, z reprezentacją Argentyny zdobywcą Pucharu Davisa.", "Gdyby nie problemy zdrowotne, które od czerwca 2019 roku praktycznie definitywnie wykluczyły Argentyńczyka z występów na kortach, wcześniej, też dawały o sobie znać, a teraz uniemożliwiają jak się okazuje kontynuowanie kariery tych sukcesów byłoby zapewne znacznie więcej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rosolska i Routliffe w półfinale w Sankt Petersburgu", "date": "\n\t\t\t\t\t\t\t\t\t\t10 lutego, 2022\t\t\t\t\t", "text": ["Bardzo dobrze w turnieju WTA 500 Sankt Petersburg Ladies Trophy 2022 radzą sobie w grze podw", "ó", "jnej kobiet Alicja Rosolska i Nowozelandka Erin Routliffe. Polsko-nowozelandzka para pewnie pokonała w czwartek w 1/4 finału parę norwesko-słowacką Ulrikke Eikeri/Viktoria Kuzmova 6:4, 6:1 i jest już w p", "ó", "łfinale imprezy.", "W czwartkowym meczu Rosolska i Routliffe w pierwszym secie straciły podanie na początku (przy wyniku 1:1), ale od tego momentu dominowały na korcie wygrywając 11 z 14 rozegranych jeszcze gemów.  Spotkanie trwało 64 minuty, a para polsko nowozelandzka wykorzystała cztery z siedmiu wypracowanych break-pointów.", "O awans do finału Polka i Nowozelandka zagrają z duetem Natela Dzalamidze/Alexandra Panova (obie Rosja), które pokonały w 1/4  rodaczki, parę Ekaterina Alexandrova/Yana Sizikova 2:6, 7:5, 10-6. ", "Dodajmy, że Alicja Rosolska zachowuje szanse na swój jubileuszowy 10. tytuł deblowy w głównym cyklu WTA Tour i drugi Sankt Petersburgu, gdzie triumfowała w 2017 roku w parze z Łotyszką Jeleną Ostapenko (ostatni raz Polka cieszyła się z tytułu w roku 2019 w Charleston, gdzie zwyciężyła występując w duecie z Niemką Anną-Leną Grönefeld). Z kolei Erin Routliffe ma szanse na swój drugi tytuł w karierze (pierwszy zdobyła w 2021 roku w Palermo).", "Drugi półfinał w Sankt Petersburgu: Anastasia Potapova/Wiera Zwonariowa (obie Rosja) – Anna Kalinskaya/Caty McNally (Rosja/USA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk pokonany", "date": "\n\t\t\t\t\t\t\t\t\t\t9 lutego, 2022\t\t\t\t\t", "text": ["Pierwsza partia przebiegała wyraźnie pod dyktando Francuza. Kacper Żuk zdołał w tej partii ugrać zaledwie dwa gemy. Polski tenisista nie zamierzał jednak rezygnować i był bliski doprowadzenia do decydującej trzeciej partii. O losach seta przesądził tie-break. Polak pierwszy uzyskał mini przełamanie, ale przewagi, niestety, nie zdołał utrzymać. Kluczowa była strata serwisu przez Żuka na 4:6, gdyż oznaczała dwie kolejne piłki meczowe dla Francuza. Rywal Polaka wykorzystał już pierwszą przy podaniu Żuka i zameldował się w 1/8 finału.", "Był to w sumie chyba najsłabszy mecz Kacpra Żuka przeciwko znanym tenisistom francuskim, niemniej nawet w tym spotkaniu 23-letni zawodnik z Nowego Dworu postawą w drugim secie pokazał, że jest w stanie nawiązać równą rywalizację, może nie z tenisistami z ścisłej światowej czołówki, ale z solidnymi, wymagającymi rywalami.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miejski Klub Tenisowy w Łodzi ma nową halę", "date": "\n\t\t\t\t\t\t\t\t\t\t8 lutego, 2022\t\t\t\t\t", "text": ["Liczba kortów, zarówno tych na otwartym powietrzu jak i w halach, systematycznie rośnie, niemniej zawsze cieszy powstawanie kolejnych. A to dlatego, że ułatwia to uprawianie tenisa i może przyczynić się do dalszego rozwoju tej dyscypliny sportu. I właśnie o kolejną taką nowoczesną halę wzbogaciła się w ubiegłym roku Łódź. Obiekt znajduje się w bardzo atrakcyjnym miejscu, bo w Parku im. księcia Józefa Poniatowskiego, na trenie Miejski Klub Tenisowy w Łodzi. Ma długość 36 metrów, 13 metrów szerokości i 9 metrów wysokości.", "Nowoczesna konstrukcja", "W hali znajduje się jeden kort o nawierzchni z mączki ceglanej, takiej jaką tenisiści spotykają na kortach im. Rolanda Garrosa w Paryżu. Obiekt posiada także nowoczesne oświetlenie leadowe i jest oczywiście ogrzewany.", "– Inwestycja została zrealizowana z inicjatywy zarządu klubu, z naszych własnych środków. Nie korzystaliśmy ze wsparcia miejskiego, ministerialnego czy też sponsorskiego – mówi Ryszard Kaliński, prezes MKT Łódź, będący jednocześnie prezesem Wojewódzkiego Związku Tenisowego, a także członkiem Komisji Rewizyjnej PZT. Dodajmy, że hala ma konstrukcję stalową, a pokrycie obiektu jest dwuwarstwowe, co sprawia, że między warstwami powstaje poduszka powietrzna, dodatkowo wspomagająca i ułatwiająca ogrzewanie. Nowoczesna konstrukcja umożliwia rozsuwanie bocznych ścian, co sprawi, że w miesiącach letnich kort będzie otwarty, ale zadaszony, dzięki czemu mecze będą mogły być rozgrywane nawet podczas padającego deszczu.", "– Co warte podkreślenia, obiekt jest dostępny dla wszystkich chętnych, oczywiście po dokonaniu rezerwacji, ponieważ priorytet będą mieć tenisiści MKT Łódź. Niemożliwe będzie również korzystanie z obiektu podczas trwania planowych rozgrywek tenisowych – wyjaśnia Ryszard Kaliński. Wykonawcą hali była warszawska firma Winterhall. – Jesteśmy bardzo zadowoleni z tej współpracy. Obiekt powstał szybko i będziemy mogli z niego korzystać już podczas zimy. Ułatwi to mam pracę, bo choć wprawdzie dysponujemy już halą w trzema kortami o nawierzchni twardej, to jednak nowa hala była nam bardzo potrzebna – podkreśla prezes MKT Łódź.", "Przymiarki do budowy kortu centralnego", "– To zresztą nie koniec naszych inwestycyjnych planów. Przymierzany się bowiem do budowy kortu centralnego z prawdziwego zdarzenia, z trybunami oraz galerią widokową. Mamy już gotowy projekt, niebawem powinniśmy otrzymać pozwolenie na budowę. To już inwestycja dość kosztowna, rzędu około miliona złotych, dlatego ze środków własnych nie bylibyśmy w stanie jej zrealizować. Liczymy na wsparcie z zewnątrz między innymi z Urzędu Miasta, Ministerstwa Sportu i Turystyki oraz sponsorów. O projekcie budowy kortu centralnego rozmawiałem z prezesem PZT, Mirosławem Skrzypczyńskim, który wykazał duże zainteresowanie i pełne poparcie – powiedział Ryszard Kaliński.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deblowy sukces. Hurkacz i Auger-Aliassime w II rundzie turnieju w Rotterdamie", "date": "\n\t\t\t\t\t\t\t\t\t\t8 lutego, 2022\t\t\t\t\t", "text": ["Hubert Hurkacz ", "w turnieju ABN AMRO World Tennis Tournament rangi ATP 500 w Rotterdamie występuje nie tylko w grze pojedynczej, ale ró", "w", "nież w grze podwójnej. W deblu partnerem “Hubiego” jest Kanadyjczyk Felix Auger-Aliassime. We wtorek polsko-kanadyjska para odniosła duży sukces, po super tie-breaku wygrywając z bardzo solidnym, utytułowanym duetem chorwacko-brazylijskim Ivan Dodig/Marcelo Melo 6:4, 2:6, 10-7. W singlu Hubert Hurkacz (11. ATP), rozstawiony w imprezie z numerem czwartym, we wtorek nie grał, ale poznał swojego rywala w 1/8 finału. Będzie nim Włoch Lorenzo Musetti (63. ATP).", "Mistrzowie wyeliminowani", "Hubert Hurkacz i Felix Auger-Aliassime mają wprawdzie w dorobku jeden wygrany współnie turniej deblowy w cyklu ATP Tour (Paryż 2020 w hali, nawierzchnia twarda), raz byli w finale,  2021 Halle, nawierzchnia trawiasta), we wtorkowy wieczór faworytami byli jednak raczej ich znacznie bardziej utytułowani rywale, w grze podwójnej kilkukrotni  mistrzowie turniejów wielkoszlemowych, współnie między innymi triumfatorzy French Open 2015. Polak i Kanadyjczyk absolutnie nie przestraszyli się jednak utytułowanych przeciwników, a co ważniejsze odnieśli duży sukces, zwyciężając po super tie breaku 6:4, 2:6, 10:7.", "O losach pierwszej partii zadecydowało przełamanie, które para polsko kanadyjska wywalczyła w gemie 10, wygrywając seta 6:4.", "W drugim secie najciekawiej było na jego początku, gdyż zaczęło się od serii trzech przełamań z rzędu. Dwa uzyskała para chorwacko-brazylijska i tej straty Hurkacz i Auger-Aliassime już nie zdołali odrobić. Para Ivan Dodig/Marcelo Melo przewagę udokumentowała jeszcze jednym przełamaniem,  zwyciężyła 6:2, o awansie decydował więc super tie-break rozgrywany do 10. wygranych punktów.", "Decydującą rozgrywkę Polak i Kanadyjczyk zaczęli bardzo dobrze obejmując prowadzenie 2:0 oraz 4:1 z przewaga mini-breaka, ale tej przewagi utrzymać nie zdołali.  Hurkacz i Auger-Aliassime wygrywali jeszcze 5:3, lecz następne trzy akcje padły łupem rutynowanej pary chorwacko-brazylijskiej, która wyszła na prowadzenie 6:5, Jak się miało okazać było to jednak jedyne prowadzenie Chorwata i Brazylijczyka w decydującej rozgrywce.  W odpowiedzi to Hubert Hurkacz i Felix Auger- Aliassime zdobyli trzy następne punkty zdobywając kluczowego mini-breaka na 8:6 i teraz przewagi już nie roztrwonili. Rywale zdobyli jeszcze punkt przy własnym serwisie lecz to para polsko-kanadyjska miała następnie do dyspozycji dwa własne podania na wagę zwycięstwa. Obie akcje para polsko-kanadyjska wygrała i mogła cieszyć się z bez wątpienia bardzo wartościowego deblowego sukcesu.", "W ćwierćfinale duet Hubert Hurkacz/Felix Auger-Aliassime spotka się z parą Lloyd Harris/Tim Pütz (RPA/Niemcy). To też bardzo groźni rywale.", "W grze podwójnej wydarzeniem dnia była jednak we wtorek porażka uznawanej za najlepszą na świecie pary Nikola Mektić/Mate Pavić. Chorwaci przegrali sensacyjnie 6:7 (7), 5:7 z parą holenderską Robin Haase/Matwe Middelkoop.", "Musetti rywalem Hurkacza w singlu", "Tymczasem Hubert Hurkacz poznał we wtorek swojego rywala w 1/8 finału turnieju w Rotterdamie. Przeciwnikiem “Hubiego” (czytaj też: ", ") w meczu o awans do ćwierćfinału ABN AMRO World Tennis Tournament rangi ATP 500 będzie Włoch Lorenzo Musetti (63. ATP), który w trzech setach zwyciężył Szweda Mikaela Ymera (75. ATP) 6:3, 6:7 (4), 6:3. W secie drugim przy prowadzeniu Włocha 5:4 i własnym serwisie Szwed obronił piłkę meczową, w tie-breaku doprowadził do trzeciej, decydującej partii. w rozstrzygającym secie lepszy był jednak Musetti.", "My możemy jedynie przypomnieć, że kilka dni temu, (w piątek 4 lutego) utalentowanego Włocha, podczas turnieju ATP 250 w Pune w Indiach, pokonał inny polski tenisista Kamil Majchrzak.", "We wtorek do II rundy awansował również między innymi broniący tytułu Rosjanin Andriej Rublow (7. ATP), po zwycięstwie 6:4, 6:4 ze Szwajcarem Henri Laaksonenem (85. ATP). Niespodziankę sprawił Czech Jiri Lehecka (137. ATP) pokonując 6:4, 6:4 Kanadyjczyka Denisa Shapovalova (12. ATP). Niespodziankę sprawił także reprezentant gospodarzy, Holender Tallon Griekspoor (62. ATP)m który wygrał 2:6, 7:6 (2), 7:6 (0) ) z Rosjaninem Asłanem Karacewem (14. ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk: Francuskie szlaki i przeszkody", "date": "\n\t\t\t\t\t\t\t\t\t\t7 lutego, 2022\t\t\t\t\t", "text": ["Po meczu Kacper Żuk nie ukrywał emocji. – Mecz z Tsongą był dla mnie sporym przeżyciem, bo jak byłem bardzo młody, to oglądałem go w telewizji, jak grał z najlepszymi tenisistami na świecie. Było trochę nerwów, tremy, bo chociaż teraz on jest w trzeciej setce rankingu, to jednak wciąż potrafi grać w tenisa na najwyższym poziomie – powiedział polski tenisista. – Wiadomo, że każdy zaczynając karierę sportową marzy o tym, żeby móc zagrać przeciwko takim gwiazdom. Dodatkowo grałem przeciwko Tsondze u niego we Francji, przed francuską widownią, która bywa głośna i zawsze mocno dopinguje swoich zawodników. Na pewno nie zapomnę tego meczu, choć nie udało mi się z nim wygrać – mówił Żuk, który najwyżej był notowany na świecie na 162. pozycji we wrześniu ubiegłego roku.", "Zawodnik LOTOS PZT Team przegrał z 36-letnim Tsongą 4:6, 4:6. Po występie w Montpellier pozostał we Francji, bo w tym tygodniu wystartuje w challengerze ATP w Cherbourgu (pula nagród 45 730 euro), gdzie znowu trafił już na początku na bardziej utytułowanego zawodnika gospodarzy. Tym razem spotka się z byłym numerem 36. na świecie Pierrem-Huguesem Herbertem, aktualnie 111. w rankingu ATP Tour.", "– W tym sezonie grając w turniejach we Francji, konsekwentnie trafiam w pierwszych rundach na francuskich tenisistów, bardzo ogranych i utytułowanych, którzy są na jakiś zakrętach swoich karier – uśmiecha się Żuk. – Na razie tegoroczny bilans z nimi mam remisowy 1-1, więc nie mogę szczególnie mocno narzekać. Ale wiadomo, że zapowiada się kolejny trudny dla mnie mecz, z rywalem o ogromnym doświadczeniu. Mam nadzieję, że tym razem pójdzie mi lepiej, choćby tak, jak to było przed dwoma tygodniami w pierwszej rundzie challengera w Quimper – zauważa 23-letni tenisista.", "W pierwszej rundzie challengera w Quimper zawodnik LOTOS PZT Team pokonał pod koniec stycznia Gillesa Simona w trzech setach. 36-letni Francuz to były numer sześć w rankingu ATP Tour i zwycięzca 14 turniejów z tego cyklu.", "– Fajne przeżycie zagrać z kimś takim, jak Simon, i to jeszcze wygrać z nim mecz, na dodatek we Francji. Wiadomo, że ma już swoje lata i też nie jest w optymalnej dyspozycji, ale jednak wciąż to niesamowity tenisista, który wiele osiągnął i gra naprawdę ciekawy tenis. Tym bardziej pokonanie go przed francuską widownią nie było łatwe. Także tamto zwycięstwo było jak najbardziej na plus. Mecze z tak dobrymi i znanymi zawodnikami, jak Simon czy Tsonga, zawsze są bardzo wartościowe i dużo wnoszą, niezależnie od wyników. Wierzę, że zaprocentują w mojej grze w kolejnych występach – powiedział Żuk, który przed rokiem w Cherbourgu dotarł do ćwierćfinału.", "W poniedziałek Kacper awansował ze 172. na 166. pozycję w rankingu ATP Tour, ale przed nim trudny okres, bowiem będzie bronił sporo punktów za ubiegłoroczne udane starty w imprezach Challenger Tour ATP. Choćby jeszcze w lutym dwa razy po 18 pkt. za ćwierćfinały w Cherbourgu i Nur Sułtan, w połowie marca 48 za finał w Sankt Petersburgu, a w kwietniu 29 i aż 84 pkt. odpowiednio za półfinał i zwycięstwo w Splicie.", "– Nie da się ukryć, że rok temu szło mi bardzo dobrze, więc teraz nie mogę sobie za bardzo pozwolić na „wpadki”, tylko muszę wygrywać jak najwięcej meczów. Także na pewno muszę starać się grać jak najlepiej, żeby nie stracić znacząco w rankingu. Dlatego w najbliższych tygodniach przede wszystkim będę grał w challengerach, a jeśli zdarzy się okazja i znowu załapię się do eliminacji jakiś turniejów ATP Tour, to na pewno będę z nich korzystał i próbował swoich sił z lepszymi rywalami. Na razie nie ustalamy z trenerem kalendarza na kilka miesięcy z góry, tylko będziemy to robić na bieżąco i reagować w zależności od rozwoju sytuacji i moich wyników – powiedział Żuk.", "– Początek sezonu nie był dla mnie łatwy i nie poszedł po mojej myśli. Przede wszystkim problemy z kostką, którą nadwerężyłem na treningu w Sydney, więc nie mogłem grać w meczach ATP Cup. No i liczyłem, że lepiej mi pójdzie w eliminacjach do Australian Open. Ale najważniejsze, że teraz już z nogą jest wszystko w porządku. Myślę, że będzie tylko lepiej i jestem przygotowany do kolejnych startów w Tourze. Bardzo chciałbym poprawić wiosną swój ranking, najlepiej o kilkadziesiąt miejsc, bo to ułatwiłoby mi ominięcie eliminacji do wielu turniejów. No i dałoby szansę na załapanie się do głównych drabinek w Wielkim Szlemie, chociaż pewnie jeszcze będę musiał grać w kwalifikacjach do Roland Garros czy Wimbledonu – dodał Żuk.", "W dniach 4-5 marca zawodnik LOTOS PZT Team może wystąpić jeszcze w wyjazdowym meczu Pucharu Davisa z Portugalią, w miejscowości Maio koło Porto. Stawką tego spotkania będzie miejsce w Grupie Światowej I oraz gra we wrześniu o awans do kwalifikacji do finałowego turnieju w przyszłym roku. Skład drużyny kapitan Mariusz Fyrstenberg ogłosi pod koniec lutego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette odpadła z turnieju w Sankt Petersburgu", "date": "\n\t\t\t\t\t\t\t\t\t\t8 lutego, 2022\t\t\t\t\t", "text": ["Magda Linette (45. WTA) wr", "ó", "ciła na korty biorąc udział ", "w imprezie WTA 500 Sankt Petersburg Ladies Trophy 2022.", " Występ drugiej obecnie polskiej “rakiety” w Rosji był niestety kr", "ó", "tki. Magda Linette odpadła z turnieju już w I rundzie, przegrywając we wtorek – po pełnym zwrot", "ó", "w meczu – z niżej notowaną w rankingu, ale dla siebie bardzo niewygodną przeciwniczką, Białorusinką Aliaksandra Sasnovich (73. WTA), 5:7, 6:4, 4:6.", "Białorusinka odwróciła losy seta", "Wtorkowy mecz od początku był wyrównany, ale następnie zarysowała się przewaga Polki. W szóstym gemie poznanianka najpierw uzyskała break-pointa i za chwilę po świetnym returnie wymusiła błąd rywalki  zdobywając przełamanie. Magda Linette prowadziła nawet 5:2 lecz na tym  dobra gra naszej reprezentantki się skończyła. W gemie dziewiątym Linette  serwowała, by wygrać seta, ale nie tylko nie “zamknęła” partii tracąc podanie. Od wyniku 5:2 Polka popełniająca coraz więcej błędów, przegrała pięć gemów z rzędu, a co za tym idzie 5:7 całego seta, który wydawał się być wygrany, W gemie 11. polska tenisistka ponownie została przełamana, na prowadzenie wyszła Białorusinka i ona szansy nie zmarnowała. Powinno być 1:0 w setach dla Magdy Linette, zrobiło się 1:0 dla Aliaksandry Sasnovich.", "Przedłużone nadzieje Magdy Linette", "Drugi set,  przynajmniej początkowo, również nie układał się po myśli naszej reprezentantki, której niemoc zapoczątkowana przy prowadzeniu 5:2 w secie pierwszym, wciąż trwała. Drugą partię Polka zaczęła najgorzej jak nożna było, już na początek tracąc podanie po podwójnym błędzie serwisowym. Mogło być już nawet 0:3, ale w trzecim gemie poznanianka po obronie break-pointa zdołała utrzymać własny serwis wygrywając wreszcie gema po serii siedmiu gemów przegranych z rzędu. Pojawił się jeszcze cień szansy na odwrócenie losów spotkania, a co ważniejsze tę szansę  zwietrzyła również poznanianka, która wygrywając kolejne trzy gemy, w tym  gema czwartego przy serwisie rywalki, wyszła na prowadzenie 3:2. Na przedłużenie serii Białorusinka już nie pozwoliła, choć przy wyniku 30:0 dla Magdy Linette w gemie szóstym wydawało się przez moment. że można jeszcze tę serię “pociągnąć”. W secie zrobiło się 3:3, najważniejsze jednak, że Polka “wróciła do gry”. Poznanianka tak jak w secie pierwszym, po przełamaniu objęła prowadzenie 5:3, ale znowu  nie “zamknęła” seta, pozwalają Sasnovich na natychmiastowego re-breaka. Tym razem, na szczęście dla Polki, sytuacja z seta pierwszego do końca się jednak nie powtórzyła, gdyż w gemie 10. Białorusinka raz jeszcze  straciła serwis, a to oznaczało, że ostatecznie to Magda Linette wygrała drugą odsłonę spotkania 6:4. Drugi set dobiegł końca, gdy przy setbolu Białorusinka popełniła podwójny błąd serwisowy.  Do wyłonienia zwyciężczyni potrzebny był set trzeci", "Jednak Białorusinka", "W rozstrzygającej partii skuteczniejsza okazała się Aliaksandra Sasnovich. Kluczowy okazał się gem szósty, kiedy Magda Linette straciła serwis. Tym razem więcej przełamań nie było. Białorusinka otrzymała przewagę wygrywając seta 6:4 i całe spotkanie 7:5, 4:6, 6:4. Zwycięstwo Aliaksandra Sasnovich przypieczętowała ostatniego gema przy własnym serwisie wygrywając do zera.", "Mecz był swoistą “huśtawką”, Raz jedna, raz druga tenisistka zdobywała punkty i gemy seriami. W samej grze zawodniczki również bardzo ładne zagrania przeplatały licznymi błędami. Nieco mniej błędów popełniła Białorusinka i to ona będzie grać dalej.", "Niewygodna rywalka", "Magda Linette zmierzyła się z Aliaksandrą Sasnovich (73 WTA) po raz siódmy. Po raz szósty wygrała Białorusinka, poprawiając i tak korzystny bilans spotkań z Magdą Linette na 6:1. Polka wygrała tylko ich poprzedni mecz, w 2019 roku pokonując Białorusinkę 6:1, 6:4  podczas turnieju Bronx Open.", "Magda Linette ma czego żałować, gdyż wtorkowe spotkanie mogła rozstrzygnąć na swoją korzyść. Niestety błędów przytrafiło się poznaniance zbyt dużo.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Goplania Inowrocław świętowała 100. urodziny", "date": "\n\t\t\t\t\t\t\t\t\t\t13 lutego, 2022\t\t\t\t\t", "text": ["W 2021 roku Goplania Inowrocław obchodziła piękny jubileusz – 100 lat istnienia. – Przez te wszystkie lata klub odnosił spore sukcesy i przechodził różne koleje losu. Zmieniały się poszczególne człony nazwy, ale słowo Goplania zawsze w tej nazwie się znajdowało. Mało jest ośrodków z taką historią – mówi Ryszard Stryjski, ceniony szkoleniowiec, od lat pracujący w klubie z Inowrocławia.", "Korty w Parku Solankowym", "– Sekcja tenisa ziemnego powstała w 1921 roku po przyłączeniu się do Goplanii istniejącego już w Inowrocławiu samodzielnego klubu tenisowego. Chętnych do gry w tenisa było wielu, ale poważnie dawał się odczuć brak kortów. Grano bowiem na gliniastej powierzchni, na terenie za Urzędem Miasta, gdzie obecnie powstaje osiedle domów wielorodzinnych, która po każdym deszczu przez okres przynajmniej dwóch tygodni nie nadawała się do gry. W tej sytuacji przy ogromnym nakładzie funduszów, przystąpiono do budowy właściwych kortów znajdujących się do dziś przy Parku Solankowym – można przeczytać w przygotowanej przez Huberta Szczepańskiego historii klubu.", "W tym czasie w Inowrocławiu rozgrywano turnieje o mistrzostwo uzdrowiska, organizowano też  spotkania międzyklubowe z różnymi drużynami z innych miast. – Najzdolniejsi grali w tenisa wyczynowo, a zamożniejsi obywatele miasta uprawiali tę dziedzinę sportu dla zabawy. Bo tylko zamożni mogli pozwolić sobie na zakupienie odpowiedniego stroju sportowego, rakiety i piłek… W okresie II wojny światowej zamarło życie polskich organizacji sportowych, a więc i klubów i sekcji tenisowych. Ziemie obecnego województwa kujawsko-pomorskiego zostały formalnie wcielone do III Rzeszy. Z obiektów sportowych korzystali jedynie okupanci – czytamy w opracowaniu.", "Jadwiga Jędrzejowska zagrała w turnieju w maju 1945 roku", "Pierwszy turniej tenisowy po wojnie w Polsce odbył się właśnie na kortach w inowrocławskich solankach 20 maja 1945 roku. Do rozgrywek przystąpiło kilkunastu zawodników w tym słynna Jadwiga Jędrzejowska. W następnych latach Goplania miała lata lepsze i gorsze. – Te lepsze, to w dużej mierze zasługa Henryka Cereckiego oraz w nieco późniejszym czasie Jerzego Gumuły. To właśnie oni byli motorem napędowym całego klubu i wychowali wielu znakomitych zawodników. Sam jestem jego wychowankiem pana Jerzego – wspomina Ryszard Stryjski, który od wielu już lat jest trenerem Inowrocławskiego Towarzystwa Tenisowego Goplania i sam także poprowadził do sukcesów całą grupę młodych graczy.", "Grali z sukcesami dla Goplanii", "Bo  medali w klubowej gablocie jest sporo. Wiele z nich zdobył Wojciech Kowalski, najbardziej znany zawodnik Goplanii, której był wierny przez całą swoją karierę. – To były reprezentant kraju w Pucharze Davisa, olimpijczyk z Seulu. On też był ambasadorem obchodów 100-lecia. Poza nim na te obchody przyjechała cała grupa naszych zawodników. W tym gronie byli także inni wielokrotni medaliści mistrzostw kraju m.in. Mikołaj Łuczak, Sylwia Rynarzewska, Beata Gumuła, Julia Oczachowska czy Dawid Wiśniewski – wylicza szkoleniowiec. – Sam jubileusz składał się z dwóch części, tej oficjalnej oraz sportowej. W ramach tej drugiej rozegrano dwa turnieje deblowe – dodaje.", "Ten dla byłych i obecnych zawodników klubu wygrali Michał Szoma i Jan Kurczewski, a w rywalizacji sympatyków i olbojów Goplanii zwyciężyli Marcin Kopeć oraz Filip Kokociński. – Wyniki w tym przypadku były jednak sprawą drugorzędną. Ważniejsza była zabawa, bo tak naprawdę był to tenisowy piknik, a nie walka o konkretne miejsca – zapewnia Ryszard Stryjski. Ten piknik poprzedziła część oficjalna, będąca okazją do spotkania się po latach oraz wręczenia okolicznościowych i jubileuszowych statuetek. – Do obchodów przygotowywaliśmy się bardzo długo. Powstał nawet komitet organizacyjny, na czele którego stanął obecny prezes ITT Goplania, Waldemar Pelowski – mówi szkoleniowiec, który także w tym komitecie się znalazł.", "Piękny jubileusz", "Takie przygotowania nie dziwią, bo też okazja była wyjątkowa. – Mało jest klubów mogących się pochwalić taką historią i takimi tradycjami. Powstaliśmy przecież w tym samym roku co Polski Związek Tenisowy. Co więcej, w tym samym czasie mieliśmy też jubileusz – mówi Ryszard Stryjski. Przedstawiciele tenisowej centrali byli zresztą obecni na obchodach 100-lecia klubu z Inowrocławia. Na takiej uroczystości nie mogło również zabraknąć władz miasta oraz samorządowców. Byli też przyjaciele klubu. Warto w tym miejscu jednak dodać, że jubileuszowe wydarzenia zaczęły się znacznie wcześniej, bo jeszcze przed wakacjami zorganizowano szkółkę tenisową.", "– Zajęcia nie wiązały się z żadnymi kosztami i uczestniczyły w nich dzieci w wieku od 7 do 9 lat. Z dwudziestu osób, które pojawiło się na treningu, dwunastu zostało w klubie. Podobną szkółkę zorganizowaliśmy również później, już po oficjalnych wrześniowych obchodach. W ramach jubileuszu przeprowadziliśmy także akcję pod nazwą „otwarte korty dla inowrocławian”. Ci, którzy nas wówczas odwiedzili mieli możliwość skrzyżować rakiety z naszymi trenerami i zawodnikami, wśród których byli także medaliści mistrzostw Polski – opisuje Ryszard Stryjski.", "Bo graczy odnoszących sukcesy na arenie krajowej, jak i międzynarodowej w klubie z Inowrocławia nadal nie brakuje. Są to 23-letnia Julia Oczachowska, 19-letni Dawid Wiśniewski oraz 14-letnia Ola Mitrzak, która jest młodszą siostrą Julii Oczachowskiej, i która również ma już za sobą pierwsze medalowe starty w imprezach mistrzowskich. Do tego grona jeszcze do niedawna można byłoby także zaliczyć Zuzannę Szczepańską, ale ona otrzymała tenisowe stypendium sportowe na California State University w Long Beach i od sierpnia 2021 roku rozpoczęła studia na tej amerykańskiej uczelni.  A czy wkrótce w ich ślady pójdą kolejne zawodniczki i zawodnicy?", "– Nasz klub był swego czasu prawdziwą wylęgarnią bardzo dobrych tenisistów. W ostatnim czasie ponownie mocno postawiliśmy na szkolenie młodych graczy. Efekty tej pracy będą jednak widoczne dopiero za kilka lat. Pewnym problemem jest dla nas brak kortów o nawierzchni typu hard, na jakiej rozgrywana jest większość poważnych imprez. Do wychowania młodego tenisisty wystarczy jednak to, co mamy. Plus oczywiście zapał, chęci i praca. Z tego co jednak widzę, coraz mniej rodziców oraz ich pociech jest zainteresowanych sportową rywalizacją, która wiąże się z kosztami i wyjazdami. To już jednak temat na osoby artykuł – kończy Ryszard Stryjski.", "Zawodnicy i wychowankowie Goplanii w latach 1984-2021 zdobyli łącznie we wszystkich rozgrywkach rangi mistrzostw Polski 167 medali, w tym 48 złotych, 55 srebrnych i 64 brązowych. Ponadto w rozgrywkach drużynowych zespoły z Inowrocławia wywalczyły 13 medali DMP, w tym 4 złote, 4 srebrne i 5 brązowych oraz trzykrotnie kończyły rywalizację na czwartym miejscu. – Statystyka dotyczy ostatnich 37 lat, ponieważ nie dysponowaliśmy rzetelnymi źródłami pozwalającymi na sprawdzenie wyników z lat wcześniejszych. Inna sprawa, że wcześniej nie rozgrywano mistrzostw kraju, zwłaszcza w kategoriach młodzieżowych. Można zatem założyć, że to właśnie tak przedstawia się dorobek medalowy klubu – mówi Ryszard Stryjski. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Lexus Tennis Talents by Legia", "date": "\n\t\t\t\t\t\t\t\t\t\t9 lutego, 2022\t\t\t\t\t", "text": ["Lexus Tennis Talents by Legia – to nowy projekt przygotowany przez stołeczny klub i Lexus Polska. W ramach współpracy grupa młodych, utalentowanych zawodników otrzyma profesjonalne wsparcie: trenerów, fizjoterapeutów, dietetyków, trenerów ogólnorozwojowych. Dodatkowo uczestnicy programu będą mogli korzystać z aut podczas wyjazdów na turnieje.", "W spotkaniu inaugurującym projekt uczestniczyło troje utalentowanych, młodych reprezentantów sekcji tenisowej Legii, którzy będą beneficjentami tego przedsięwzięcia: Malwina Rowińska, Szymon Kielan oraz Tomasz Berkieta.", "Jak podkreślali uczestnicy spotkania Lexus Polska angażuje się w sport od wielu lat: jest partnerem turnieju PEKAO Szczecin, wspierał rozgrywki reprezentacji kobiet w ramach Fed Cup (obecnie Billie Jean Kling Cup) i challengera BNP Paribas Polish Open w Sopocie, był ważnym partnerem warszawskiego WTA Polsat Warsaw Open oraz cyklu Davis Cup. Wspierał przez kilka lat młodzieżowy turniej juniorów ITF rangi 1 im. Bogdana Tomaszewskiego oraz mistrzostwa lekarzy, adwokatów, architektów, organizuje także turnieje tenisowe Lexus Biznes Cup. Wspierał również od początku Marcina Gortata w jego spotkaniach w Polsce w ramach Marcin Gortat Camp.", "Tuż przed Wielkoszlemowym Wimbledonem w 2012 roku Lexus podpisał umowę sponsorską z Agnieszką Radwańską (osiągnęła w nim finał), a w roku 2020 – przed wielkoszlemowym Roland Garros z Igą Świątek, który Polka wygrała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Powrót del Potro", "date": "\n\t\t\t\t\t\t\t\t\t\t4 lutego, 2022\t\t\t\t\t", "text": ["Argentyński tenisista Juan Martin del Potro wraca na korty. Były numer 3. rankingu ATP weźmie udział w rozpoczynającym się w poniedziałek (7 lutego) w Buenos Aires turnieju Argentina Open 2022 rangi ATP 250. Po raz ostatni w turnieju ATP wystąpił w czerwcu 2019 roku.", "Utytułowany Argentyńczyk", "Del Potro, który status zawodowego tenisisty posiada od 2005 roku, ma w swoim dorobku sporo wartościowych sukcesów. Jest mistrzem wielkoszlemowego US Open 2009, srebrnym medalistą Igrzysk Olimpijskich w Rio de Janeiro (2016) oraz brązowym medalistą Igrzysk Olimpijskich w Londynie (2012) w grze pojedynczej. Wygrał 22 turnieje ATP w grze pojedynczej, w 12 wystąpił w finałach. Raz triumfował też w turnieju ATP Tour w grze podwójnej. Z reprezentacją Argentyny w 2016 roku sięgnął po Puchar Davisa, po finałowym zwycięstwie 3:2 z Chorwacją. Dwukrotnie z reprezentacją kraju wystąpił ponadto w przegranych przez Argentyńczyków finałach Pucharu Davisa (2008, 2011).", "W rankingu ATP najwyżej w karierze był na trzecim miejscu (13 sierpnia 2018), a w rankingu deblistów na 105 pozycji (29 maja 2009).", "Dwa lata przerwy w startach", "W ostatnich latach “Delpo” boryka się z problemami zdrowotnymi. Po raz ostatni zagrał ponad dwa lata temu. Od tego czasu przeszedł cztery operacje kolana. Wcześniej miał kłopoty z nadgarstkami. Lewy nadgarstek miał operowany w roku 2010, a prawy a latach 2014-2015 – aż trzykrotnie (czytaj też: ", ").", "Od organizatorów Argentina Open 2022 Juan Martin del Potro otrzymał “dziką kartę”. W stolicy Argentyny najwyżej rozstawiony będzie Norweg Casper Ruud (8. ATP).", "Del Potro planuje również występ w rozpoczynającym się 14 lutego turnieju ATP 500 Rio Open presented by Claro w Rio de Janeiro. W Brazylii najwyżej rozstawiony ma być Włoch Matteo Berrettini (6. ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nie będzie finału Kamila Majchrzaka w Pune", "date": "\n\t\t\t\t\t\t\t\t\t\t5 lutego, 2022\t\t\t\t\t", "text": ["Na korcie centralnym obiektu Mhalunge Balewadi Tennis Complex początek spotkania to była walka na serwisy. W swoich dwóch pierwszych gemach serwisowych Emil Ruusuvuori nie stracił nawet jednego punktu. Kamil Majchrzak miał nieco więcej kłopotów, gdyż rywal zaliczył udany return i wygrywający forhend po linii, ale też utrzymał podanie bez break-pointów.", "Tę „wojnę na serwisy” lepiej wytrzymał Ruusuvuori, który w gemie ósmym, w którym Polakowi przy prowadzeniu 40-15 przytrafiły się dwa z rzędu podwójne błędy serwisowe, zdobył przełamanie i własnym serwisem zakończył seta zwycięstwem 6:3. Od wyniku 40-0 dwie pierwsze piłki setowe przy podaniu rywala „Szumi” obronił, ale trzeciego Fin wykorzystał, wygrywając akcję dzięki bardzo dobremu serwowi.", " ", " ", " ", " ", " ", "Zmarnowana szansa Majchrzaka", "Druga partia długo niewiele różniła się od pierwszej, przy czym po ośmiu gemach zapowiadało się, że jej finał będzie inny. W gemie ósmym Polak doczekał się wreszcie okazji na odebranie podania rywalowi i szansę wykorzystał. Pierwszego z dwóch break-pointów Ruusuvuori obronił wprawdzie asem serwisowym, ale przy drugim posłał piłkę w siatkę. Majchrzak objął prowadzenie 5:3, ale serwując po wygranie partii i doprowadzenie w setach do remisu, niestety stracił serwis. W kluczowym momencie zabrakło odrobiny spokoju, Fin natychmiast uzyskał przełamanie powrotne, doprowadził następnie do remisu w secie 5:5, a rywalizacja zaczęła się więc od początku. Wygranie 10. gema Ruusuvuori zapewnił sobie asem serwisowym.", "Teraz walka rozpoczęłą się już „na całego”. W kolejnym gemie „Szumi” musiał bronić break-pointa, nie wykorzystał kilku okazji na zamknięcie gema, w końcu jednak dopiął swego, utrzymując w bardzo ważnym momencie podanie. Ostatecznie o losach seta rozstrzygnął dopiero tie-break, w którym, niestety dla Polaka, zdecydowanie lepszy był Ruusuvuori. W decydującej rozgrywce Fin nie oddał naszemu tenisiście ani jednego punktu i wygrał seta 7:6 (0), a całe spotkanie w dwóch setach 6:3, 7:6 (0).", "Fin był nieco lepszy", "Mimo porażki Kamil Majchrzak potwierdził bardzo dobrą dyspozycję. Polak walczył, zagrał dobre spotkanie, zaprezentował sporo bardzo ładnych, skutecznych akcji, ale to nie wystarczyło. Fin był trochę lepszy, a kluczem do zwycięstwa był świetnie funkcjonujący serwis, na który „Szumi” rzadko znajdował sposób. Polak miał mimo wszystko swoje szanse, ale niestety ich nie wykorzystał.", "Do niedzielnego finału awansował Emil Ruusuvuori i to on stanie przed szans a wygrania pierwszego w karierze turnieju w głównym cyklu ATP Tour.", "Nie było rewanżu", "Było to drugie spotkanie obu tenisistów. W I rundzie US Open 2021 Fin pokonał Polaka w czterech setach 6:4, 6:2, 3:6, 6:1. Teraz w Pune także lepszy okazał się tenisista z Finlandii. Kamil Majchrzak i tak odniósł w Pune życiowy sukces, po raz pierwszy w karierze awansując do półfinału turnieju ATP, dzięki czemu w poniedziałek będzie najwyżej w karierze w rankingu ATP. Zadebiutuje w TOP 80. Na pierwszy w karierze finał turnieju ATP oraz wymarzone pierwsze zwycięstwo w imprezie ATP Tour tenisista z Piotrkowa Trybunalskiego musi jeszcze poczekać.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz w Rotterdamie, Linette w Sankt Petersburgu", "date": "\n\t\t\t\t\t\t\t\t\t\t6 lutego, 2022\t\t\t\t\t", "text": ["Najlepsza obecnie polska tenisistka Iga Świątek, po występach w Australii, gdzie dotarła do półfinał", "u turniej", "ó", "w Adelaide International 1 rangi WTA 500 oraz wielkoszlemowego Australian Open 2022, powr", "ó", "ci do rywalizacji w następnym tygodniu. Natomiast już w poniedziałek wracają do międzynarodowych zmagań najlepszy polski tenisista Hubert Hurkacz (11. ATP) oraz druga obecnie polska tenisistka Magda Linette (46. WTA). Hurkacz wystąpi w turnieju ", "ABN AMRO World Tennis Tournament rangi ", "ATP 500 w Rotterdamie, natomiast Linette zobaczymy w Rosji, w imprezie ", "WTA 500 Sankt Petersburg Ladies Trophy 2022.", "Hurkacz turniejową “czwórką”", "Hubert Hurkacz w turnieju w Rotterdamie wystąpi po raz trzeci w karierze. W 2020 roku już w I rundzie “Hubi” musiał uznać wyższość Greka Stefanosa Tsitsipasa, a w sezonie 2021 odpadł w 1/8 finału, ponownie przegrywając z Tsitsipasem.", "Tym razem wrocławianin mierzy wyżej, chciałby osiągnąć dobry wynik po niezbyt udanym, występie w Australian Open 2022. “Hubi” został rozstawiony w turnieju z numerem czwartym i  na początek zmierzy się w poniedziałek z mistrzem ABN AMRO World Tennis Tournament z 2017 roku, Francuzem Jo-Wilfriedem Tsongą. Francuz (259. ATP), finalista Australian Open 2008, były piąty tenisista rankingu ATP (luty 2012), po dłuższej przerwie powrócił na korty kilka dni temu  i zagrał w turnieju ATP 250 w Montpellier, gdzie pokonał po wyrównanym meczu 6:4, 6:4 Kacpra Żuka, ale w następnej rundzie przegrał z Serbem Filipem Krajinoviciem. Organizatorzy turnieju w Rotterdamie zaprosili byłego mistrza imprezy, przyznając mu “dziką kartę”. Początek poniedziałkowego meczu Hurkacz – Tsonga jest planowany na godzinę 19.30.", "Jeżeli “Hubi” wygra pierwszy mecz, następnym jego przeciwnikiem będzie Włoch Lorenzo Musetti (66. ATP), którego w piątek w Pune w Indiach pokonał Kamil Majchrzak lub Szwed Mikael Ymer, półfinalista wspomnianego wyżej turnieju w Montpellier. W przypadku awansu do ćwierćfinału Hurkacz może trafić na faworyta gospodarzy Botica van de Zandschulpa lub Kanadyjczyka Denisa Shapovalova, który pokazał się z dobrej strony podczas Australian Open 2022.", "Hubert Hurkacz, jako turniejowa “czwórka” jest najwyżej notowanym w rankingu ATP tenisistą w swojej ćwiartce turniejowej drabinki. W górnej połówce wyżej klasyfikowany jest tylko Stefanos Tsitsipas (4. ATP), na którego wrocławianin może trafić w Rotterdamie po raz trzeci, tym razem  w półfinale. Stefanos Tsitsipas, który po wycofaniu się z imprezy wicelidera rankingu ATP Rosjanina Daniiła Miedwiediewa, jest turniejową “jedynką” rozpocznie turniej od meczu z Hiszpanem Alejandro Davidovichem Fokiną, a w jego “ćwiartce”  są także między innymi Australijczyk Alex de Minaur czy Gruzin Nikołoz Basilaszwili.", "ABN AMRO World Tennis Tournament, Rotterdam (Holandia)", "ATP 500, kort twardy w hali, pula nagród 1,208 mln euro", "Drabinka turnieju", "Stefanos Tsitsipas (Grecja, 1) – Alejandro Davidovich Fokina (Hiszpania)", "Lloyd Harris (RPA) – Ilja Iwaszka (Białoruś)", "David Goffin (Belgia) – Alex de Minaur (Australia)", "Mackenzie McDonald (USA) – Nikołoz Basilaszwili (Gruzja, 8)", "Hubert Hurkacz (Polska, 4) – Jo-Wilfried Tsonga (Francja, WC)", "Lorenzo Musetti (Włochy) – Mikael Ymer (Szwecja)", "Q – Botic van de Zandschulp (Holandia)", "Q – Denis Shapovalov (Kanada, 5)", "Cameron Norrie (Wielka Brytania, 6) – Ugo Humbert (Francja)", "Karen Chaczanow (Rosja) – Alexei Popyrin (Australia)", "Aleksander Bublik (Kazachstan) – Andy Murray (Wielka Brytania, WC)", "Q – Felix Auger-Aliassime (Kanada, 3)", "Asłan Karacew (Rosja, 7) – Tallon Griekspoor (Holandia, WC)", "Filip Krajinović (Serbia) – Marton Fucsovics (Węgry)", "Arthur Rinderknech (Francja) – Soon Woo Kwon (Korea Południowa)", "Q – Andriej Rublow (Rosja, 2)", "Tytułu bronić będzie Rosjanin Andriej Rublow (7. ATP). Rosjanin łatwo mieć nie będzie, gdyż  w ćwierćfinale może się zmierzyć ze swoim rodakiem Asłanem Karacewem. a w półfinale jego potencjalni rywale to  Kanadyjczyk Felix Auger-Aliassime, czy  Brytyjczycy Cameron Norrie lub Andy Murray. zwycięzca imprezy w Rotterdamie z 2009 roku, który otrzymał od organizatorów “dziką kartę”", "“Hubi” również w deblu", "Hubert Hurkacz w Rotterdamie wystąpić ma także w grze podwójnej, a jego partnerem będzie Kanadyjczyk Felix Auger-Aliassime, który z bardzo dobrej strony zaprezentował się podczas Australian Open 2022. W I rundzie para Hurkacz-Auger-Aliassime trafiła na silny duet chorwacko-brazylijski Ivan Dodig/Marcelo Melo (Marcelo Melo to wieloletni partner deblowy Łukasza Kubota, właśnie z Brazylijczykiem Kubot wygrał wielkoszlemowy turniej w Wimbledonie). Deblowe spotkanie “Hubiego” prawdopodobnie również w poniedziałek 7 lutego.", "Niewygodna Białorusinka na drodze Magdy Linette", "Poznanianka Magda Linette, która powróciła do TOP 50 rankingu WTA tenisistek, po raz pierwszy po Australian Open zaprezentuje się w Sankt Petersburgu, w turnieju WTA 500 Sankt Petersburg Ladies Trophy 2022.", "Magda Linette (46. WTA) w I rundzie zmierzy się z Białorusinką Aliaksandrą Sasnovich (73 WTA), z którą ma bardzo niekorzystny bilans – 1:5, ale wygrała ich ostatni mecz w 2019 roku pokonując Białorusinkę 6:1, 6:4  podczas turnieju Bronx Open  Wpotkanie Linette – Sasnovich odbędzie się wtorek.", "W przypadku awansu do 1/8 finału nasza tenisistka trafi na Rosjankę Anastazję Pavlyuchenkovą (14 WTA) lub Rumunkę Jaqueline Cristian (58 WTA).", "Turniejową jedynką jest Greczynka Maria Sakkari.", "Drabinka turnieju", "Maria Sakkari (Grecja, 1) – Anastasia Potapova (Rosja)", "Camila Giorgi (Włochy) – Ekaterina Alexandrova (Rosja)", "Kamilla Rakhinova (Rosja) – Petra Martić (Chorwacja)", "Alize Cornet (Francja) – Elise Mertens (Belgia, 8)", "Elena Rybakina (Kazachstan, 3) – Q", "Tereza Martincova (Czechy) – Wiera Zwonariowa (Rosja)", "Shuai Zhang (Chiny) – Irina Camelia Begu (Rumunia)", "Q – Petra Kvitova (Czechy, 6)", "Jelena Ostapenko (Łotwa, 7) – Xinyu Wang (Chiny)", "Andrea Petkovic (Niemcy) – Q", "Aliaksandra Sasnovich (Białoruś) – MAGDA LINETTE", "Jaqueline Cristian (Rununia) – Anastasia Pavlyuchenkova (Rosja, 4)", "Belinda Bencić (Szwajcaria, 5) – Veronika Kudermetowa (Rosja)", "Q – Alison Van Uytvanck (Belgia)", "Marketa Vondrousova (Czechy) -Sorana-Mihaela Cirstea (Rumunia)", "Jil Belen Teichmann (Szwajcaria) – Anett Kontaveit (Estonia, 2)", "Dodajmy, że z eliminacji do turnieju w Sankt Petersburgu wycofała się Magdalena Fręch (99. WTA) trzecia z polskich tenisistek w TOP 100 rankingu WTA.", "Magda Linette w Sankt Petersburgu tylko w grze pojedynczej", "Magda Linette w Sankt Petersburgu miała wystąpić także w grze podwójnej w duecie z Amerykanką Bernardą Perą, ale ostatecznie półfinalistki French Open 2021 w turnieju Sankt Petersburg Ladies Trophy 2022 nie zagrają.", "W rywalizacji w grze podwójnej zaprezentuje się natomiast inna polska tenisistka Alicja Rosolska, której partnerką będzie Nowozelandka Erin Routliffe.", "Grają też inni reprezentanci Polski", "Kamil Majchrzak po bardzo dobrym występie w Pune, ponowione pojawi się na korcie e turnieju ATP 250 w Doha lub w Marsylii (początek obu imprez 14 lutego, w obu “Szumi” jest rezerwowym)", "Kacper Żuk (172. ATP) w przyszłym tygodniu wystąpi w challengerze ATP we francuskiej miejscowości Cherbourg. Po niedawnych meczach z Gillesem Simonem i Jo-Wilfriedem Tsongą, Polaka czeka konfrontacja z kolejnym znanym tenisistą francuskim Pierrem-Huguesem Herbertem (113 ATP, w przeszłości 36. ATP), byłym wiceliderem rankingu ATP w deblu. ", "Para deblowa Szymon Walków/Jan Zieliński wycofała się z turnieju ATP 250 w Dallas.", "Magdalena Fręch po wycofaniu się z eliminacji do turnieju w Sankt Petersburgu zamierza wystąpić w kwalifikacjach do turnieju WTA 500 w Dubaju. W kwalifikacjach ma tam zagrać także Magda Linette, a w turnieju głównym rozpoczynającym się 14 lutego Iga Świątek.", "Dodajmy jeszcze, że w meksykańskim Cancun korty po wielomiesięcznej przerwie powraca .Paula Kania-Choduń (819 WTA w singlu i 131 WTA w deblu). Polka Zgłosiła się do trzystopniowych eliminacji zawodów ITF W25 World Tennis Tour Cancun (korty twarde, 25 tys. dolarów), na początek trafiając na rozstawioną w kwalifikacjach z “dwójką” Holenderkę Evę Vedder (443 WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ivan Dodig: Za młodu byłem maniakiem ping-ponga", "date": "\n\t\t\t\t\t\t\t\t\t\t6 lutego, 2022\t\t\t\t\t", "text": ["21 lutego 2021 roku. Późne popołudnie w Melbourne Park, a zarazem wczesne godziny poranne w rodzinnym Medjugorje. Chorwat Ivan Dodig przyklęknął, skierował wzrok ku niebiosom, przeżegnał się dziękczynnie. Wcześniej krzyczał, cieszył się i wrzeszczał jak przystało na sportowca o ogromnych aspiracjach. Kiedy po 88 minutach gry obrońcy tytułu: Rajeev Ram (USA) i Joe Salisbury (Wielka Brytania) okazali się bezradni przy piłce meczowej, Ivan Dodig i Filip Polasek (Słowacja) oszaleli z radości. W Medjugorje dochodziła 6.30, ale nikt z familii Ivana nie zmrużył oka. Rodzice: Tomislav i Davorka, brat Żeljko, małżonka Maja oraz dwóch synów: Petar i Josip obudzili okoliczne kozy, kury i gęsi kiedy Ivan Dodig – król returnu, sięgnął po drugi wielkoszlemowy tytuł w grze podwójnej. I niech ktoś powie, że miasteczko zanurzone w Bośni i Hercegowinie nie ma nic wspólnego z cudownymi zdarzeniami…", "Więzienie w Zenicy nie przestraszyło polskiej reprezentacji, ale… Tomislav Brkić i spółka oraz żywiołowa publiczność odebrała nadzieję na dobry występ. 5:0 dla Bośni i Hercegowiny. Nawet tak znakomici fachowcy od gry podwójnej jak Łukasz Kubot i Marcin Matkowski musieli uznać wyższość pary: Mirza Basić/Tomislav Brkić. Po 3 godzinach i 47 minutach polski debel przegrał w pięciu setach.", "Dodig ugruntował pozycję w deblu. Po pasjonującym boju u boku Marcelo Melo, Ivan sięgnął po dziewiczy triumf w deblu na wielkoszlemowym Roland Garros. W 2015 roku para: Dodig/Melo pokonała legendarnych braci Bryan w finale Roland Garros. Ivan przeżył spore rozczarowanie kiedy w listopadzie 2016 roku osłabiona reprezentacja Chorwacji (kontuzja Borny Coricia) przegrała w Zagrzebiu 2:3 z Argentyną w finale Pucharu Davisa. I co intrygujące, ten finał na żywo, w hali Arena Zagreb oglądał geniusz futbolu i wielki miłośnik tenisa – Diego Armando Maradona. Dodig uczynił wówczas wszystko co mógł: w deblu wespół z Marinem Ciliciem pokonali w trzech setach Juana Martina Del Potro i Leonardo Mayera. Przez dwa lata lizał rany po bolesnej porażce, aby wreszcie zasmakować triumfu w Pucharze Davisa. Po cenne drużynowe trofeum Ivan sięgnął na francuskiej ziemi.", "Dziś Ivan to ikona debla, ale warto pamiętać, że 7 października 2013 roku Chorwat był 29 singlistą globu. Szczęśliwy tata, kochający mąż, wiecznie łaknący domowego ciepła Ivan nie zamierza poprzestać na dwóch tytułach Wielkiego Szlema w deblu. Oprócz sportowych aspiracji, marzy o tym, aby któregoś pięknego dnia spędzić swoje urodziny z rozwrzeszczaną, acz kochaną familią bez konieczności dotykania chmur w drodze do Australii. Wydawało się, że w tym roku na skutek przesunięcia terminu Australian Open na luty, Dodig takową szansę otrzyma. Nic z tych rzeczy. Wraz z Filipem Polaskiem udali się na początku stycznia do Turcji, aby wziąć udział w turnieju Antalya Open. Osiągnęli finał, ale na tort w domowych pieleszach przyjdzie jeszcze poczekać… Po zwycięstwie w Melbourne Park i wybuchu szalonej radości, Ivan usłyszał od Rajeeva Rama: „Dziś byliście zbyt dobrzy, nie mieliśmy szans”. Kiedy Dodig i Polasek dotarli do biura prasowego, przedstawiciele Tennis Australia wręczyli mistrzom lampki szampana. Ivan w swoim stylu wzniósł toast i rzekł do rzeszy reporterów: „Na zdrowie. Gdyby nie koronawirus, napiłbym się z wami z wiaderka owego szampana, drodzy reporterzy”. Po półfinałowym dreszczowcu z Mate Paviciem i Nikolą Mekticiem, ucięliśmy sobie z Ivanem dłuższą pogawędkę nie bacząc na COVID-19…", "– Tak. Ja i Marin to kanwa wspaniałej tenisowej opowieści. Praktycznie jesteśmy sąsiadami, pochodzimy z bardzo maleńkiego miasteczka Medjugorje. To miasteczko leży niemalże na granicy Bośni i Hercegowiny z Chorwacją. Ta część Medjugorje, w której mieszkam jest zamieszkała praktycznie przez Chorwatów. Posiadamy bardzo silne związki z Chorwacją. Wyobraź sobie, że już w szkole uczymy się języka chorwackiego w piśmie i w mowie. Posiadamy chorwackie paszporty, jesteśmy Chorwatami, tyle, że mieszkamy na terytorium Bośni i Hercegowiny. Pod względem emocjonalnym, zażyłości oraz stylu życia Bośniacy i Chorwaci to niemalże jedna rodzina, więc dobrze nam ze sobą w Medjugorje. Jestem tym bardziej dumny i tym bardziej szczęśliwy, że wraz z Marinem pochodzę z małej miejscowości, w której nie było szans na solidną tenisową infrastrukturę, a mimo to udało nam się zrobić karierę w tenisie. Marin posiada tytuł wielkoszlemowy w singlu, ja w deblu. To wprost niewyobrażalne, że udało się nam dokonać czegoś tak doniosłego. Zapisaliśmy się na kartach historii, a to co przeżyliśmy w drodze na szczyt pozostanie na zawsze w naszej pamięci i w naszych sercach.", "– Tak, a najbardziej interesujące w tej całej historii jest to, że rodzinny dom Marina znajduje się 150 metrów od mojego. Co więcej, na jednej ulicy oprócz nas mieszka jeszcze trzech innych znakomitych sportowców. Jak na miasteczko liczące 4000 mieszkańców, przyznasz, że to dość osobliwe, prawda? Nie wiem czy znasz to miejsce, ale to miasteczko kultu religijnego: Medjugorje.", "– Tak podejrzewałem. Sportowcy urodzeni na jednej ulicy w Medjugorje dostąpili zaszczytu gry w reprezentacji.", "– Tak. Koszykówki nie mogłoby zabraknąć w tym zestawieniu. Spośród osób urodzonych w Medjugorje są również znakomici piłkarze ręczni. Jeden z nich już odpoczywa na sportowej emeryturze, a przed laty był bramkarzem reprezentacji Chorwacji.", "– Oczywiście. To Wasyl Gowan – emerytowany bramkarz w piłce nożnej. Marin Śego – bramkarz w piłce ręcznej (Izvinać Ljubuśki, Wisła Płock, Vive Tauron Kielce, Montpellier, Osiguranje Zagreb, kadra Chorwacji – przyp. red.). A ponadto Andrija Stipanović – koszykarz Cluj, Liege, Cremona, Trabzonspor. Dodaj mnie i Marina i robi się niezły jazgot.", "– Wszyscy są bliskimi sąsiadami, a ich domostwa leżą na przestrzeni 250 metrów.", "– Tak, mam w sobie coś z Cygana. ", " Tak, niewątpliwie tenis to taki sport, w którym trzeba często i sporo podróżować. Tego elementu nie sposób wyeliminować. Nigdy nie marudziłem. Wybrałem ten sport, wybrałem taki styl życia, bo tenis sprawia mi mnóstwo radości. Tenis sprawia, że jestem szczęśliwy.", "– To prawda. Rodzice są kochani i mają w sobie tyle ciepła… Wiem, że zrobili wszystko dla mnie i dla moich braci, abyśmy byli szczęśliwymi ludźmi w życiu. Poświęcili się dla nas, podobnie jak moja żona Maja. Rodzice wspierali mnie zarówno wtedy gdy świeciło słońce i kiedy nade mną zbierały się ciemne chmury. Ja nawet pokochałem te moje upadki, bo kiedy brakowało formy albo przegrywałem z kontuzją, wówczas zrywałem się do walki ze zdwojoną energią. W tym tkwiło źródło motywacji, aby udowodnić samemu sobie, że jestem cokolwiek wart w sporcie, który uwielbiam. Bardzo pragnąłem, żeby rodzice odetchnęli i mogli się nacieszyć szczęściem, że ich wychowawczy trud nie poszedł na marne i coś pozytywnego uczyniłem ze swoim życiem. Ja też jestem spokojniejszy widząc uśmiech na twarzy rodziców.", "– Żeljko i Mladen są trenerami tenisa. Począwszy od 2017 roku Mladen podróżuje ze mną, pełni obowiązki mojego trenera. Z kolei mój starszy brat: Żeljko prowadzi klub tenisowy w moim rodzinnym miasteczku. Nie podołałby samemu, więc pracuje wraz z bratem Marina Cilicia. Cieszy mnie to, że dobrze prosperują. To inny rodzaj odlotu. Jesteśmy przyjaciółmi z Marinem, znamy się tyle lat, więc nasza przyjaźń sprawiła, że nasze rodziny jeszcze bardziej się scaliły, a bracia znaleźli sposób, aby zarabiać na chleb robiąc to co kochają. My z Marinem znamy się od czasów brzdąca. W zawodowym tenisowym tourze jesteśmy od lat. Marin to mój najlepszy przyjaciel. Możemy wyżalić się, pogadać na każdy temat. To bardzo pomaga, gdy jesteś z dala od domu. Dzięki niemu czuję się jakbym zabierał cząstkę domu w świat.", "– Tak. Może nie był to poziom wysokiego wyczynu, ale bardzo szanuję go za to co robił na boisku. Tata Tomislav był bramkarzem, grywał w lidze niemieckiej. Może nie był to jakiś wyśniony poziom zawodowstwa, ale podziwiam go za pasję i miłość do sportu. W gruncie rzeczy to zasługa taty, że zaraził nas pasją do uprawiania sportu. Mnie i wszystkich moich braci nauczył jak czerpać radość ze sportu i jak w nim wytrwać pomimo, że nie zawsze było kolorowo. Tata zawsze nas wspierał i jak się okazało jego wiedza i miłość do aktywności wyszła nam na dobre.", "– To ciekawa historia. Pewnego dnia mój wujek wrócił z pracy zarobkowej w Niemczech. Wujek, podobnie jak mój tata, zarabiał na chleb w Niemczech. Pracowali w pocie czoła, ale wrócili do Medjugorje podczas wojny na Bałkanach. Mój wujek zainwestował część zarobionych pieniędzy w Niemczech w budowę kortu. My, jako brzdące, przewracaliśmy się na mączce, bo przede wszystkim chcieliśmy się dobrze bawić.", "– To prawda. Okazało się, że bazując na beztroskiej zabawie wyrośliśmy na solidnych tenisistów. Niestety, nawet teraz nie rozbudowaliśmy eleganckiej bazy do uprawiania tenisa. Mamy co prawda korty ziemne, ale wciąż nie doczekaliśmy się krytych kortów. Bywało tak, że zimą nie mieliśmy warunków, aby potrenować. Wciąż korty w Medjugorje nie wyglądają podręcznikowo. Tak nie powinno być, wciąż odstajemy od standardów, ale żyję nadzieją, że nasze sukcesy i całego chorwackiego tenisa otworzą oczy tym, którzy są odpowiedzialni za stworzenie warunków młodzieży do uprawiania sportu. Postawa dzieciaków jest bardzo zachęcająca, bo najmłodsi bardzo garną się do tenisa wiedząc o sukcesach Chorwacji. Nie mówię tylko o wynikach Marina czy moich, bo w tourze jest sporo utalentowanych Chorwatów. Jednak największy talent nie wybije się jeżeli nie będzie miał stworzonych warunków do treningów i gry. Nie chodzi o cuda na kiju, lecz o podstawowe aspekty. Maja one pomóc młodzieży w walce o to, aby w przyszłości młodzi ludzie mogli świadomie i bez wielkiego stresu podjąć decyzję o zawodowym uprawianiu tenisa.", "– Ja i Marin przywykliśmy do treningów poza granicami Chorwacji. Marin przez wiele lat pracował zimą we Włoszech. Potem przeniósł się do Zagrzebia, bo tak mu było poręczniej i wygodniej kiedy jego trenerem był Goran Ivanisević. Z kolei ja przez 4 czy 5 lat trenowałem w Niemczech. Był też taki okres kiedy korzystałem ze znakomitej bazy w Pradze, kiedy moim trenerem był Martin Stepanek. Taki los, że przez cały czas z Marinem Ciliciem trzymaliśmy rękę na pulsie poszukując najlepszych warunków do pracy. Przeważnie oznaczało to konieczność działania poza granicami Chorwacji.", "– Nie, nic ich nie łączy poza nazwiskiem ", ".", "– Tak, oczywiście. Takich meczów się nie zapomina. Myślę, że będę go pamiętał aż do grobowej deski. Wiesz co, Tomasz? Tak sobie teraz myślę, że tamten mecz z Ferrero odmienił mnie mentalnie. Przegrałem dwa pierwsze sety: 2:6, 1:6. A w trzech kolejnych okazałem się lepszym od Hiszpana: 6:4, 6:1, 6:1. Tak jak nadmieniłeś, pokonać były nr 1 światowego tenisa w I rundzie Australian Open, to było coś. Moje zwycięstwo było niespodzianką dużego kalibru dla wszystkich. To był przełomowy pojedynek w mojej karierze. Po raz pierwszy uwierzyłem, że mogę walczyć z najlepszymi tenisistami świata jak równy z równym. Mało tego, zacząłem wierzyć, że mogę z nimi wygrywać! Mogę śmiało przyznać, że tamten mecz z Ferrero dał mi zastrzyk optymizmu i motywacji na pozostałą część mojej kariery.", "– Tak, mecz z Novakiem był znakomity i stał na bardzo wysokim poziomie. Miło go wspominam, pomimo porażki. Podobało mi się to, że nie traciłem wiary wychodząc na kort. W Melbourne Park rozegrałem wiele zaciętych pojedynków z uznanymi mistrzami tenisa. One sporo mnie nauczyły i z pewnością dzięki spotkaniom z gigantami tenisa, polepszyłem swoje umiejętności. Wędrowałem ku lepszej grze, byłem szczęśliwy, że mogę rywalizować ze znakomitymi zawodnikami. Mnóstwo radości sprawiło mi zwycięstwo w singlu nad Rafą Nadalem w Montrealu. To był wyczerpujący mecz, ale pokonać Hiszpana, który już wówczas posiadał 2 tytuły mistrza Wimbledonu, było ogromnym osiągnięciem. Trzysetowy mecz z Rafą trwał ponad 3 godziny.", "– Zwracałem się do niego per Marselo (fonetycznie – przyp. red.) jak większość Chorwatów. Nie, nie rozmawialiśmy po portugalsku, bo nie znam tego języka. Nie czuję się dobrze w portugalskim. Aż tak zdolny nie jestem. Komunikowaliśmy się po angielsku.", "– Oj, tak, tańcom nie było widać końca ", ". Z Marcelo graliśmy bardzo długo i owocnie przez 4 czy nawet 4 i pół roku. Bardzo poprawiliśmy swój tenis w deblu poprzez wspólne występy. Oczywiście znakomicie czuliśmy się w swoim towarzystwie poza kortem. Przyjaźń jest bardzo istotnym elementem w deblu. Udowodniliśmy samym sobie, że stać nas, aby pokazywać rewelacyjny tenis. Rozpędzaliśmy się z roku na rok. Skala oczekiwań narastała, wkraczaliśmy na wyższy poziom. Wielki Szlem był naszym celem. Weszliśmy w piąty sezon wspólnej gry z dziecięcą radością. To naturalne, że były chwile zwątpienia, ale gdy wygrywasz Roland Garros w deblu z taką parą jak bracia Mike i Bob Bryan, to rośniesz w siłę. Bardzo miło wspominam czasy, gdy grałem z Marcelo.", "– Tak, pamiętam ten finał ze Słowacją. Siedziałem w domu z całą moją rodziną i oglądaliśmy wszystkie 5 meczów w telewizji. Minęło już sporo czasu od tamtego niesamowitego zwycięstwa, a ja wciąż doskonale pamiętam tamto spotkanie. To wielki moment dla Chorwacji i całego naszego sportu. Poprzysiągłem sobie wówczas, że zrobię wszystko, aby doczekać takiej chwili kiedy zdobędę z kolegami Puchar Davisa. I w 2018 roku dopięliśmy swego w Lille, choć niewielu ekspertów na świecie stawiało na naszą wygraną z Francuzami. Kiedy patrzę na talenty jakie przewinęły się przez chorwacki tenis za czasów mojej generacji: Borna Corić, Marin Draganja, Nikola Mektić, Mate Pavić, Franko Skugor, to z jednej strony dziwię się, że tylko raz sięgnęliśmy po wygraną w Pucharze Davisa. Ten finał w Zagrzebiu z Argentyną w 2016 roku długo odbijał nam się czkawką.", "– Kim chciałbym być po śmierci? Hm, ciekawą kwestię poruszyłeś…", "– Tenis to coś co bardzo lubię, ale sport, który uprawiam nie jest całym moim światem. Z nieznanych mi powodów ", ", dla mnie nr 1 zawsze była i jest rodzina. Kiedy poznałem moją żonę, jeszcze bardziej zatęskniłem za domowym ogniskiem. Kiedy urodziły się nasze dzieci, kompletnie zwariowałem na punkcie domu. Jestem bardzo szczęśliwy przebywając w swoich czterech ścianach. Wiem, że i tak zbyt mało robię, aby odwdzięczyć się mojej rodzinie za poświęcenie, bo bez ich wysiłku moja pozycja w tenisie byłaby nierealna do osiągnięcia. Dzięki harówce i wyrzeczeniom najbliższych, mogę robić coś co sprawia mi frajdę i niewysłowioną przyjemność. Pytasz Tomaszu, kim chciałbym być w drugim życiu? Wybieram: chciałbym być moją mamą i moim tatą.", "– Nie. Bardzo szanuję dzieła Josipa, który był premierem wielkiej Jugosławii, ale pozwolisz, że pozostanę wierny swojej rodzinie. Ją kocham najbardziej.", "– Święte słowa. Jestem szczęśliwy, że pandemia pozwoliła mi spędzić więcej czasu w domu. Myślę, że COVID-19 mógł być dramatem dla młodych zawodników, ale dla takich rutyniarzy jak ja był to idealny moment, aby poświęcić się rodzinie, gdyż mogłem spędzić więcej czasu z synami: Petarem i Josipem. Starszy syn Petar w czerwcu skończy 7 lat, a młodszy Josip w kwietniu będzie obchodził piąte urodziny. Bardzo się cieszę, że chłopcy kochają aktywność sportową i wszelaki ruch na świeżym powietrzu. Często biegam z synami po korcie, po boisku piłkarskim czy placu do gry w koszykówkę. Tak jak powiedziałeś, rodzina jest najważniejsza, bo pomaga nam uchwycić to, co najcenniejsze. Uwielbiam tenis, ale familia jest numerem jeden. Rodzina udziela bezcennego wsparcia. W Bośni i Hercegowinie czuję się jak u siebie.", "– Hm, tenis stołowy z Filipem byłby z pewnością świetną zabawą. Ping-pong był moją miłością, gdy byłem małolatem. Wtedy do bólu odbijałem piłeczkę tenisową i celuloidową. Teraz, kiedy się troszeczkę zestarzałem, moją ulubioną rozrywką jest gra na Play Station.", "– Nie pytałem rodziców w przeddzień półfinału z Mate Paviciem i Nikolą Mekticiem czy będą na nogach o piątej rano. Tuż po wygranym półfinale sprawdziłem co się działo w rodzinnym domu. Nie byłem zaskoczony. Tata jest rannym ptaszkiem i zawsze bardzo przeżywa moje mecze. Tomislav nie potrafi spokojnie usiedzieć na miejscu. Taki już jest i takiego go kocham.  ", "– Mój brat Żeljko. On najlepiej z nas wszystkich zna się na technologii. Tata Tomislav złości się, gdy czegoś nie pojmuje, coś nie działa i zawsze woła: Żeljko, Żeljko, zrób do cholery porządek z tą plątaniną drutów i kabli, bo wyrzucę je za okno. Mama wówczas prosi: nie krzycz na chłopaka, wpędzasz go w stres. Pomimo tych żywiołowych reakcji rodziców, mój brat Żeljko ze wszystkim potrafi sobie poradzić. Podejrzewam, że Żeljko znalazł live stream w internecie, aby rodzice mogli obejrzeć półfinałowy mecz debla z Melbourne. Dobrze wiem, że gdyby nie poświęcenie mamy i taty, to nie byłoby mnie na tenisowym korcie i nie wygrałbym żadnego turnieju challenger czy ATP World Tour. Taka jest prawda. Mladen jest ze mną na miejscu w Melbourne. Wspiera mnie, przygotowuje taktykę, dba o wszystkie detale. Żartujemy sobie z Mladenem, że kiedy nie leci tenis w telewizji, to na pewno coś złego się z nami dzieje i pada podejrzenie, że jesteśmy chorzy. ", "  ", "– Do trzech razy sztuka? Tak jak wspomniałeś, byłem w półfinale Australian Open z Melo i z Filipem. Półfinałowa wygrana wiele dla nas znaczy, bo Mate Pavić i Nikola Mektić jeszcze w tym sezonie nie przegrali. W Antalyi przegraliśmy z nimi w finale. Oczywiście, że konstrukcja: leworęczny/praworęczny jest najcenniejsza w grze podwójnej. Mate dysponuje potężnym serwisem. Wyrzuca cię poza kort, lubi serwis na zewnątrz, ale kiedy podaje down the T (serwis do środka – przyp. red.), też jest piekielnie groźny. Ponadto Pavić jest znakomity na returnie. To niesamowite, że w Melbourne  byliśmy w stanie pokonać tak rewelacyjną parę. Chorwaci mieli taką serię zwycięstw, że głowa mała.", "– To prawda. Musiałem być jego tatą. Na korcie przeważnie jest tak, że forma Filipa faluje, raz jest szczytowa, raz gaśnie. Z kolei ja jestem tym, który raczej unika wahań dyspozycji. Wiedziałem, że w obliczu finału Australian Open doświadczenie wyniesione z poprzednich pojedynków o dużą stawkę będzie bardzo ważne. Dla Filipa to był test, więc musiałem go wesprzeć w walce o wielkoszlemowy tytuł. Dla mnie doświadczenie nabyte poprzez występy w finale Wimbledonu 2013 czy Roland Garros 2015 jest bezcenne. Lubię wspierać kolegę z pary, więc uczyniłem wszystko, aby zdobyć drugi wielkoszlemowy tytuł po wygranej z Marcelo Melo w Paryżu. Szlem ma wyjątkowy smak.", "– Tak, to istne szaleństwo. Przegraliśmy z Mate w czterech setach z parą: Mahut/Herbert. Order księcia Branimira to wielki zaszczyt dla mnie. Ówczesna Pani Prezydentowa Chorwacji była z nami w Lille i przeżywała wszystkie mecze równie emocjonalnie jak my, grający na korcie. Wygrana w Davis Cup jest czymś wyjątkowym. Szczególnie dla pokolenia mojego i Marina Cilicia. Przeżyliśmy traumę po porażce u siebie w Zagrzebiu z Argentyną w finale Pucharu Davisa w 2016 roku. Myślę, że to było głównym powodem, dla którego ze zdwojoną energią przystąpiliśmy do gry w Lille. To był cudowny moment. Spełniło się marzenie brzdąca.", "– Teraz mi przypomniałeś mój debiut z Jarkko Nieminenem. W 2010 roku walczyłem w eliminacjach, a rok później po raz pierwszy zagrałem w Melbourne w deblu. Jeśli mnie pamięć nie myli, przegraliśmy w II rundzie z Włochami: Daniele Braccialim i Potito Starace.", "– Wiedzieliśmy, że rok temu oni nie przegrali w Melbourne żadnego meczu. Ram i Salisbury świetnie czują się w Australii. W 2021 roku nawierzchnia na Rod Laver Arena była bardzo szybka, a Rajeev i Joe zawsze są piekielnie groźni na szybkim korcie. Nie oddaliśmy rywalom punktów za darmo. W deblu przeważnie jest tak, że w meczach na wysokim poziomie, para, która popełnia więcej prostych błędów, zazwyczaj przegrywa. W finale AO 2021 mało kto popełniał błędy. Mecz stał na bardzo wysokim poziomie. Wydaje mi się, że u mnie i Filipa było więcej jakości na returnie. Nie pamiętam, aby rywale zapracowali na breakpointa. Mieliśmy dzień konia, tak bym to ujął.", "– Tak, zawsze wierzyłem, że nadejdzie dzień, w którym znów zostanę mistrzem. Gram regularnie w debla od dziesięciu lat. Od lat utrzymuję się w światowej czołówce w grze podwójnej. Wiem, że stać mnie na grę na wysokim poziomie. Myślę, że debel nie zawsze był dla mnie priorytetem, bo przez wiele lat grałem w singla. Kiedy podjąłem decyzję, że debel będzie ważniejszy, wcale nie było mi łatwo. Musiałem zacząć pracować nad nowymi elementami, uczyłem się schematów, poruszania się po korcie. Wiele osób uważa, że skoro byłeś dobrym singlistą, to debel będzie dla ciebie pestką. Nic bardziej błędnego. Debel to kompletnie inny tenis. Musisz dostosować swój styl gry do debla. Niektórych elementów, które służyły w singlu nie sposób przenieść do gry podwójnej. Jestem z natury cierpliwym człowiekiem. Wyniki w deblu zaczęły się poprawiać. Długo nie mogłem wybrać Wielkiego Szlema, ale wiarę w sukces podsycały trzy tytuły wielkoszlemowe w mikście. Wygrałem Roland Garros 2018 i 2019 oraz Wimbledon 2019 w grze mieszanej z Latishą Chan. W deblu z rozmaitych przyczyn nie potrafiłem wykonać ostatniego kroku. Istotne, że wciąż wierzyłem w sukces. Z Filipem Polaskiem poczułem, że łączy nas chemia, kiedy w pierwszym wielkoszlemowym występie osiągnęliśmy półfinał (Wimbledon 2019 – przyp. red.). Wewnętrznie czułem, że tytuł jest kwestią czasu kiedy się dotrzemy i wypracujemy schematy. Tworzymy zgraną parę. Łączymy wszystkie niezbędne atuty, uzupełniamy się idealnie. Mamy ludzi, którzy potrafią nas przygotować do świetnych występów. Myślę, że tytuł zdobyty w Melbourne zaostrzy nasze apetyty. Nie zamierzamy poprzestać na mistrzostwie wywalczonym podczas Australian Open. Wygrana w Melbourne to nagroda za ciężką pracę (Czytaj też:", "). To również powód do radości dla tysięcy Chorwatów, którzy nas wspierali i dopingowali podczas turnieju. Jestem szczęśliwy, że mogę dać radość moim rodakom.", "– Debel uległ ogromnym przeobrażeniom na przestrzeni minionych dziesięciu lat. Kiedy stawiałem na singla, nie zamartwiałem się bardzo grając w debla. Od dawna debel mnie pociągał, ale zawsze chciałem wygrywać mecze. Koncentrowałem się na zwycięstwie, nigdy nie traktowałem debla jako beztroskiej zabawy. Nie da się jednak ukryć, że grając w debla nie odczuwałem takiej presji jak w singlu. Jednak odkąd debel stał się dla mnie priorytetem, zacząłem inaczej go postrzegać. Spójrz, od 5 czy 6 lat mamy zatrzęsienie trenerów w deblu. Kiedyś teamy były malutkie, nie były tak liczne. Poziom debla na świecie bardzo się podniósł. Dziś każdy dobry debel, nawet taki z okolic 50 miejsca na świecie, dysponuje sztabem trenerskim, specjalistami od przygotowania fizycznego. Dzisiaj w deblu ważny jest każdy detal, nie tylko wyszkolenie techniczne zawodnika. Dlatego tak trudno dobrym singlistom wygrać dziś prestiżowy turniej deblowy. Owszem, w turniejach Masters Series, w drabince deblowej widnieją nazwiska znakomitych singlistów. Spotkasz nawet graczy z pierwszej dziesiątki rankingu singlowego. To niewiarygodnie utalentowani tenisiści o wysokiej kulturze gry, a mimo to zwycięstwa w deblu nie przychodzą im łatwo. Prawdopodobnie mają wyższy poziom umiejętności od nas, ale my sięgamy po sposoby, aby zneutralizować ich atuty. Gramy tak, aby singlistom było niewygodnie. Rzadko najlepsi singliści uczestniczą w deblu, a potrzebujesz rytmu, aby dojść do perfekcji. Sęk tkwi w regularności występów. Więcej nie powiem, bo nie chcę ujawniać deblowych trików. Jeszcze ktoś z dobrych singlistów przeczyta ten wywiad i znajdzie na nas sposób, a po co? Chcemy z Filipem wznosić kolejne toasty, a wino na Słowacji mają naprawdę wyborne. Szczególnie z okolic Male Karpaty… – uśmiecha się Ivan Dodig, poczciwy człowiek, który tytaniczną pracą połączoną z radością życia dotarł na deblowy szczyt. 16 tytułów – to brzmi dumnie!", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jasza Szajrych zadebiutuje w rankingu ATP", "date": "\n\t\t\t\t\t\t\t\t\t\t3 lutego, 2022\t\t\t\t\t", "text": ["Jasza Szajrych będzie kolejnym polskim tenisistą, kt", "ó", "ry znajdzie się w rankingu ATP. Zadebiutuje w nim już w najbliższym notowaniu w poniedziałek 7 lutego 2022. Poznaniak, reprezentujący klub Grunwald sw", "ó", "j pierwszy punkt do światowego rankingu tenisist", "ó", "w zagwarantował sobie awansując do 1/8 finału turnieju ITF ", "Magic Hotel Tours ", "w tunezyjskiej miejscowości Monastir (", "korty twarde, ", "pula nagr", "ó", "d ", "15 tys. ", "dolar", "ó", "w", ")", ".", "Trudny rywal w II rundzie i porażka", "W I rundzie imprezy polski tenisista trenujący obecnie w Łodzi, pokonał 6:4, 6:2 Serba Viktora Jovicia (916. ATP), który otrzymał od organizatorów “dziką kartę”.", "Przynajmniej teraz więcej punktów rankingowych nie będzie, bowiem w II rundzie, w meczu o awans do ćwierćfinału, w którym rywalem Szajrycha był nieźle już “umocowany” w rankingu Francuz Laurent Lokoli (470. ATP, najwyżej w karierze 207. ATP). Niespełna 20-letni Polak przegrał w dwóch setach 5:7, 1:6. (w imprezach ITF M15 zwycięstwo w głównej drabince to jeden punkt do rankingu ATP).", "Dodać należy, że 19-letni tenisista z Poznania do turnieju dostał się po przebrnięciu kwalifikacji, w których wygrał 6:4, 7:6 (4) z Holendrem Daxem Dondersem (1374 ATP), pokonał 6:2, 6:3 Rosjanina Semena Voronina (bez rankingu) oraz zwyciężył 1:6, 6:4, 10-8 Szwajcara Nicolasa Affoltera (bez rankingu).", "Sześciolatek na korcie", " – Pierwszy raz na korcie byłem mając sześć lat. Regularne treningi zacząłem jednak dwa lata później. Do sportu zachęcili mnie dziadkowie, ale takim przełomowym momentem był turniej na Golęcinie. To były ogólnopolskie zawody, a ja dotarłem w nich do finału, który omal nie wygrałem. A tamtym okresie nawet jeszcze regularnie nie trenowałem. Wtedy też mnie zauważono i zaproponowano zajęcia w sekcji. Początkowo trenowałem w AZS Poznań, Na pewno nie żałuję, że wybrałem tenis. Priorytetem jest dla mnie gra pojedyncza – mówił  Jasza Szajrych w październiku 2019 roku w rozmowie z Tomaszem Sikorskim dla “Tenis Magazyn”.", "Teraz wreszcie znajdzie się w światowym rankingu tenisistów.", "Dekada z trenerem Hubertem Gąsiorkiem", "Jasza przez prawie dekadę współpracował z trenerem Hubertem Gąsiorkiem.", "„Po niespełna 10 latach kończę współpracę z Jaszą. Był to okres, kiedy obaj przeżyliśmy fajną tenisową przygodę, ja jako trener, Jasza jako zawodnik. W roli trenera zrobiłem wszystko co w mojej mocy, żeby chłopak jak najlepiej grał w tenisa i był dobrze wychowanym młodym człowiekiem. Doszliśmy do pewnego rodzaju ściany i obaj potrzebowaliśmy zmiany. Mam nadzieję, że niedługo będzie grał na takich kortach, o których marzy. Powodzenia.” – napisał w grudniu ubiegłego roku w mediach społecznościowych trener Gąsiorek.", "Jak widać jego były podopieczny zaczyna realizować kolejne sportowe cele.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak gra dalej. Kacper Żuk i debliści wyeliminowani", "date": "\n\t\t\t\t\t\t\t\t\t\t1 lutego, 2022\t\t\t\t\t", "text": ["Hurkacz wróci w Rotterdamie", "Najlepszy obecnie polski tenisista Hubert Hurkacz, po niezbyt udanym występie w wielkoszlemowym Australian Open 2022, na korty powróci w następnym tygodniu – wystąpi w turnieju ATP 500 w Rotterdamie. Tymczasem inni polscy tenisiści już występują w imprezach nieźle obsadzonych. We wtorek 1. lutego mecz I rundy w Pune w Indiach wygrał Kamil Majchrzak, natomiast we francuskim Montpellier, w I rundzie odpadł Kacper Żuk. W Pune przegrali polscy debliści Szymon Walków i Jan Zieliński.", "Tsonga za mocny dla Żuka, choć ten mecz był do wygrania", "Ciekawą i silną obsadę ma turniej Open Sud de France, ATP 250 we francuskim Montpellier, gdzie najwyżej rozstawiony jest aktualny mistrz olimpijski Niemiec Alexander Zverev (3. ATP). W głównej drabince znalazł się także Kacper Żuk (172. ATP), który pomyślnie przebrnął kwalifikacje, pokonując dwóch tenisistów wyżej notowanych. Najpierw zwyciężył 6:2, 1:6, 6:3 Szwajcara Henriego Laaksonena (86. ATP), a następnie 6:4, 6:7 (4), 7:5 Romana Safiullina z Rosji (148. ATP). Dzięki temu tenisista z Nowego Dworu po raz pierwszy od lipca 2021 roku miał możliwość występować w imprezie rangi ATP.", "Kacper Żuk ma już za sobą mecz I rundy, w którym jego rywalem był we wtorek znany Francuz Jo-Wilfried Tsonga, finalista Australian Open 2008 (w lutym 2012 piąta „rakieta” rankingu ATP). Polak przegrał z klasyfikowanym obecnie na 259 pozycji w rankingu ATP Francuzem 4:6, 4:6, odpadając z imprezy.", "Kacper Żuk źle „wszedł” w spotkanie. Już w drugim gemie, a swoim pierwszym serwisowym, Polak stracił podanie, ale błyskawicznie się „podniósł” i po kolejnych trzech gemach był już remis 3:3. Końcówka seta należała, niestety, ponownie do Francuza, który po przełamaniu serwisu Żuka w gemie dziesiątym zwyciężył 6:4. Dla losów drugiej partii kluczowy mógł być gem dziewiąty. Tenisista z Nowego Dworu prowadził w nim już 40-0, lecz nie zdołał uzyskać  przełamania, a następnie w gemie dziesiątym, podobnie jak w secie pierwszym, stracił serwis, w efekcie przegrywając drugą partię 4:6 i cały mecz w dwóch setach.", "Szkoda straconej szansy, gdyż Jo-Wilfried Tsonga szczyt kariery ma raczej poza sobą i był we wtorek do pokonania.", "Obrońca tytułu odwrócił losy meczu", "W Montpellier tytułu broni Belg David Gofin (52. ATP), który na początek wygrał z Francuzem Benjaminem Bonzim (68. ATP) 2:6, 7:5, 6:1, choć po przegraniu pierwszego seta, w drugim przegrywał już 0:3.", "Zwycięstwo Kamila Majchrzaka w Indiach", "We wtorek grał także Kamil Majchrzak (95. ATP), który występuje w Indiach w turnieju Tata Open Maharashtra 2022 ATP 250 w Pune. W I rundzie przeciwnikiem Polaka był tenisista z kwalifikacji, Brytyjczyk Jay Clarke (196. ATP). Był to ich drugi mecz, ale pierwszy w imprezie ATP Tour (w 2017 roku nasz reprezentant był lepszy w ćwierćfinale turnieju ITF World Tennis Tour w tureckiej Antalyi).", "Tym razem Kamil Majchrzak także okazał się lepszy, wygrywając w dwóch setach 6:3, 7:5. Po wyrównanym początku meczu Polak uzyskał przełamanie w czwartym gemie i – pewnie utrzymując własny serwis – wygrał pierwszego seta 6:3. W drugiej partii w trzecim gemie tenisista z Piotrkowa Trybunalskiego nie wykorzystał break-pointa, ale wreszcie w gemie 11. uzyskał kluczowe przełamanie i za chwilę zamknął mecz przy własnym serwisie, drugiego seta rozstrzygając na swoją korzyść 7:5. Podstawą sukcesu Polaka był bardzo dobrze funkcjonujący serwis. Majchrzak zanotował 9 asów, a oprócz tego w swoich gemach serwisowych grał bardzo pewnie. Rywal nie był w stanie wypracować sobie ani jednego break-pointa.", "„Szumi” znalazł się w czwartej ćwiartce turniejowej drabinki i w II rundzie na jego drodze stanie Francuz Quentin Halys (141. ATP), który dość niespodziewanie na początku wyeliminował rozstawionego z „siódemką” Litwina Ricardasa Berankisa (82. ATP), wygrywając zdecydowanie 6:1, 6:2. Awans do ćwierćfinału może w przypadku Kamila Majchrzaka oznaczać spotkanie o półfinał z rozstawionym z „dwójką” Włochem Lorenzo Musettim (66. ATP).", "Najwyżej rozstawiony w imprezie został Rosjanin Asłan Karacew (15. ATP). Półfinalista Australian Open 2021, wicemistrz olimpijski w grze mieszanej przeprowadzonych w 2021 roku Igrzysk Olimpijskich Tokio 2020, trafił do innej połówki turniejowej drabinki.", "Koniec turnieju dla polsklich deblistów", "W turnieju Tata Open Maharashtra 2022 występowali również w deblu Szymon Walków i Jan Zieliński. Polacy byli rozstawieni z numerem trzecim, ale już w I rundzie zostali wyeliminowani, przegrywając z parą francuską Sadio Doumbia/Fabien Reboul 3:6, 6:7 (5). Polacy aż cztery razy tracili w tym meczu własny serwis. W drugim secie polscy tenisiści dwukrotnie odrabiali stratę przełamania, doprowadzili do tie-breaka, w którym jednak przegrali pięć pierwszych akcji i takiej przewagi rywale już nie roztrwonili.", "Orlikowski przegrał w Monastir", "Dodajmy jeszcze, że w imprezie ITF M15 w tunezyjskim Monastir występował Aleksander Orlikowski (1506. ATP), który we wtorek przegrał 3:6, 4:6 z Niemcem Philipem Florigiem (1891. ATP). Orlikowski był w poprzednim sezonie 16. juniorem świata, a Niemiec 46. w rankingu tenisistów do lat 18.", "W turnieju Magic Hotel Tours (korty twarde, 15 tys. dolarów) wystąpi jeszcze jeden Polak – Jasza Szajrych (bez rankingu). Nasz tenisista, który do turnieju przebił się przez kwalifikacje, w środę zmierzy się z Serbem Viktorem Joviciem (916. ATP), który otrzymał od organizatorów dziką kartę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak w ćwierćfinale w Pune", "date": "\n\t\t\t\t\t\t\t\t\t\t2 lutego, 2022\t\t\t\t\t", "text": ["Drugi obecnie polski tenisista Kamil Majchrzak (95. ATP) awansował w środę do ćwierćfinału turnieju ATP 250 w Pune w Indiach. W meczu II rundy (1/8 finału) „Szumi” pokonał 6:3, 7:6 (7) Francuza Quentina Halysa (141. ATP).", "Tie-break dla Kamila", "Tenisista z Piotrkowa Trybunalskiego bardzo dobrze rozpoczął spotkanie, gdyż w gemie drugim przełamał serwis rywala obejmując prowadzenie 2:0. Do końca seta przełamań już nie było i partię otwarcia Polak zapisał na swoje konto wygrywając 6:3. Pewne problemy Majchrzak miał tylko z „zamknięciem” seta, Francuz obronił bowiem dwa nie kolejne setbole, następnie wypracował nawet break-pointem żeby zbliżyć się na 4:5, nie dał jednak rady zaliczyć przełamania powrotnego, a przy trzecim setbolu polski tenisista szansy już nie zmarnował.", "W drugiej partii kluczowy mógł być gem trzeci, w którym Francuz stracił podanie, ale niestety tym razem nasz reprezentant przewagi nie utrzymał. Majchrzak prowadził jeszcze 5:4 i serwował by wygrać mecz, ale właśnie wówczas dał się przełamać i Francuz doprowadził do remisu 5:5. W dziesiątym bardzo długim gemie piotrkowianin najpierw obronił od wyniku 15:40 dwa break-pointy z rzędu, następnie jeszcze pięć pojedynczych lecz przy w sumie ósmym break-poincie (piłki meczowej nie było ani jednej) nie dał już rady. Ostatecznie o wyniku tej partii rozstrzygał tie-break. Większą odpornością wykazał się „Szumi” wygrywając tie-breaka 9:7 i po meczu trwającym godzinę i 29 minut, zameldował się w ćwierćfinale turnieju w Indiach, po zwycięstwie 6:3, 7:6 (7). Tie-break był bardzo wyrównany, a losy rywalizacji przechylały się raz w jedną raz w drugą stronę. Wychodząc na prowadzenie 6:5 Kamil Majchrzak wywalczył meczbola, ale Francuz przy własnym serwisie najpierw uchronił się przed porażką, a następnie uzyskał piłkę setową, tyle, że teraz dwukrotnie serwował Polak. Nasz tenisista najpierw obronił się przed przegraniem seta, po czym ponownie wygrywając własne podanie uzyskał drugą piłkę meczową. Tym razem Francuz mający do dyspozycji serwis nie wytrzymał i mecz skończył się zasłużonym w sumie sukcesem Polaka.", "Włoch rywalem Polaka", "Ćwierćfinałowym przeciwnikiem Kamila Majchrzaka będzie rozstawiony w imprezie z numerem drugim utalentowany Włoch Lorenzo Musetti (66. ATP), który w środę, z dużymi kłopotami, poradził sobie z  Australijczykiem Aleksandarem Vukicem (140. ATP) wygrywając w trzech setach 7:6 (3), 3:6, 6:3.", "Już obecnie wiadomo, że „Szumi” zanotuje kolejny awans w rankingu  ATP, ma nawet szanse żeby poprawić swoją życiówkę (był najwyżej 83).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Szczypka: Chcemy, aby nasi zawodnicy mieli w Bielsku-Białej komfortowe warunki do treningu", "date": "\n\t\t\t\t\t\t\t\t\t\t2 lutego, 2022\t\t\t\t\t", "text": ["– Od początku istnienia BKT Advantage główny nacisk kładziemy na szkolenie i konsekwentny rozwój naszych wychowanków – zapewnia Piotr Szczypka, właściciel obiektu i prezes stowarzyszenia w klubie z Bielska-Białej.", "– Zaczęło się od tego, że byłem trenerem w Kolejowym Klubie Sportowym Bielsko-Biała. Prowadziłem tam tenisową szkółkę dla dzieci i miałem sporo pomysłów na jej dalszy rozwój. Mało kogo to tam jednak interesowało. Te pomysły przypadły natomiast do gustu rodzicom dzieci, które prowadziłem i to właśnie wraz z nimi postanowiliśmy założyć nowy klub. BKT Advantage od początku swojego istnienia działa w Parku Rosta. To kapitalne miejsce do gry w tenisa. Jest położone dwa, może trzy kilometry od centrum miasta, ale w urokliwej, pięknej i zielonej dzielnicy. Mamy więc ciszę i spokój. Gdy zaczynaliśmy były tam dwa rekreacyjne korty otwarte i dwa pod balonem na sztucznej trawie. Ich ówczesny właściciel chciał ten obiekt sprzedać, więc my chętnie z takiej okazji skorzystaliśmy.", "– Tak. Jedną z nich jest choćby Patrycja Niewiadomska, wicemistrzyni Polski juniorek.", "– Tak się składa, że pochodzę z małej wioski, gdzie nie było praktycznie żadnych możliwości, aby już w młodym wieku trenować tenis na wysokim poziomie. A ja zawsze marzyłem o tym, aby zostać tenisistą! Postanowiłem więc, że skoro ja nie mogłem spełnić swoich marzeń, to kiedyś założę klub i będę je realizował z innymi, młodymi i utalentowanymi – ludźmi. Dlatego od początku, kiedy tylko powstał BKT Advantage główny nacisk kładliśmy na szkolenie i konsekwentny rozwój naszych zawodniczek i zawodników.", "– Jedno z drugim jest powiązane. Co do bazy to można powiedzieć, że ona cały czas się rozwija i jest w budowie. Zaczynaliśmy praktycznie od zera. Zarówno jeśli chodzi o szkolenie, jak i o infrastrukturę. Dlatego wyszliśmy z założenia, że początkowo nie będziemy mieć w klubie tenisistów z górnej półki. Powstała więc hala, nie tak dawno zresztą wyremontowana, z czterema kortami o nawierzchni dywanowej i dwa korty do mini tenisa. Pierwszym zawodnikiem, który zaczął u nas trenować był Mikołaj Wrzoł, syn mojego wspólnika, późniejszy medalista mistrzostw Polski w kategoriach młodzieżowych. Obecnie już nie gra zawodniczo, ale to on przecierał szlak. Dziś w wolnym czasie od studiów pracuje w klubie jako trener Tenis10, sparingpartner, również podróżuje z zawodnikami na turnieje krajowe i międzynarodowe.", "– Tak jak wspomniałem, nie mieliśmy żadnych tradycji, ani zaplecza zawodniczego. Tworząc infrastrukturę równolegle poszukiwaliśmy dzieciaków zainteresowanych grą i to na coraz wyższym poziomie. Początkowo był to poziom wojewódzki, później ogólnopolski, a teraz już międzynarodowy. Stworzyliśmy własny system wyszukiwania talentów. Każdego roku organizujemy duże pikniki, podczas których robimy nabory. Z tego pierwszego, w 2010 roku, kiedy powstawał klub, trafili do nas Jakub Jędrzejczak i Mikołaj Migdalski. Obaj są z rocznika 2006 i obaj, wraz z Tomkiem Berkietą z Warszawy, w 2020 roku sięgnęli po srebrny medal drużynowych mistrzostw Europy w kategorii do lat 14. To największy sukces Polaków w tej kategorii wiekowej w tej imprezie.", "– Skoro doczekaliśmy się graczy występujących w coraz poważniejszych imprezach, to chcemy im stworzyć jak najlepsze warunki do treningu. Bo przecież to właśnie na takiej nawierzchni rozgrywane są turnieje zawodowe. Oprócz Kuby i Mikołaja trenuje u nas przecież także Maja Chwalińska, której kibicom tenisa przedstawiać chyba nie trzeba. I każde z nich ma u nas wszystko, co potrzebne aby uprawiać tenis na najwyższym poziomie. Są korty ceglane, jest kort twardy i całe zaplecze z siłownią i pokojami hotelowymi na czele. Bo też przyjeżdżają do nas zawodnicy z całej Polski. Mogę na przykład zdradzić, że bardzo często gości u nas Linda Noskova, która w tym roku wygrała juniorski French Open. Czeszka przyjeżdża do nas, by trenować wspólnie z Mają Chwalińską.", "– Czechy to jest potęga tenisowa. Z Bielska mamy do nich bardzo blisko, więc grzechem byłoby z takiej okazji nie skorzystać. Pochodzący z tego kraju szkoleniowcy są u nas głównymi trenerami. Maja Chwalińska już od jakiegoś czasu pracuje pod okiem Jaroslava Machovsky’ego. To znana postać. Był szkoleniowcem m.in. Radka Stepanka czy Jiriego Vesely’ego. Pracował też z reprezentacją swojego kraju. Z kolei Stavros Wawros odpowiada za szkolenie naszych młodzieżowców. W klubie mamy jeszcze choćby Mariana Podeprela, który nie tylko trenuje, ale jest też sparingpartnerem. Tak jak powiedziałem wcześniej, chcemy, aby nasi zawodnicy mieli optymalne warunki do treningu. I mieli od kogo się uczyć.", "– Staramy się. Nasza pozycję w kraju najlepiej oddaje ranking Polskiego Związku Tenisowego. Od kilku lat jesteśmy tam w ścisłej czołówce, w 2018 roku nawet wygraliśmy. W grudniu ubiegłego roku odebrałem nagrodę za zwycięstwo w 2021 r. w najbardziej prestiżowej kategorii Tenisowy Klub Roku PRO. Tak się składa, że od pewnego czasu o palmę pierwszeństwa rywalizujemy z Górnikiem Bytom. ", "– Jej przypadek jest trochę nietypowy. Zaczęliśmy współpracę gdy miała 10 lat, ale na co dzień  trenowała w Dąbrowie Górniczej, z trenerem Pawłem Kałużą. Całą logistyką zajmowałem się jednak ja w Bielsku-Białej. Non stop byliśmy więc na telefonach. Od półtora roku Maja mieszka już jednak w Bielsku i jest na miejscu. Można zatem śmiało powiedzieć, że ona rośnie razem z naszym klubem.", "– Miłosz ma 11 lat. Można powiedzieć, że jest na samym początku swojej przygody z tenisem. W tej chwili przebywa w Zielonej Górze, gdzie reprezentacja Polski do lat 12 rywalizuje z rówieśnikami z Czech. Wszystko jest przed nim. Jest w klubie i ma dobre warunki do rozwoju. Musi tylko chcieć, bo na razie to tylko zabawa. Dla mnie natomiast to dodatkowe wyzwanie, bo nie jest łatwo jeździć z synem na turnieje i prowadzić klub. ", "– Praktycznie wszystkim. Jestem głównym właścicielem obiektu i prezesem stowarzyszenia. Zaczynałem jako trener i na początku prowadziłem kilka grup zawodników. Ale czasu było coraz mniej, a doby nie da się wydłużyć. Musiałem więc z czegoś zrezygnować. I padło na to, co najbardziej lubię, czyli zajęcia na korcie. Obecnie organizuję całe życie w klubie. Zajmuję się koordynacją szkolenia, organizacją turniejów, a nawet pracą hotelu. Na mojej głowie jest też trwająca niemal od początku istnienia klubu jego rozbudowa. Jestem też menedżerem i opiekunem Mai Chwalińskiej. Za poprzedniego trenera kilka miesięcy w roku spędzaliśmy razem, podróżując z jednego turnieju na drugi. Nie ukrywam zresztą, że prowadzenie karier młodych zawodników sprawia mi ogromną przyjemność. Tak jest teraz w przypadku Kuby Jędrzejczaka.", "– Tak się składa, że moją drugą pasją była nauka. Swego czasu chciałem zostać nawet wykładowcą na uczelni i w związku z tym zrobiłem doktorat nauk ekonomicznych w dziedzinie zarządzania na Uniwersytecie Warszawskim. Było to w czasach, kiedy powstawał nasz klub, czyli w 2010 roku, choć wydaje się to wcale nie tak dawno, tenis w naszym kraju wyglądał nieco inaczej. Mam tutaj na myśli sprawy organizacyjne, które pozostawiały wiele do życzenia. Należałem do osób, którym to nie odpowiadało. Chciałem budować klub na poziomie europejskim. Razem z kolegą wymyśliliśmy sobie, aby działał on na zasadzie stowarzyszenia i spółki akcyjnej. I tak też zrobiliśmy, co było ewenementem w skali kraju. W ten sposób naszymi obiektami zarządza spółka, a klub realizuje działalność sportową. I tutaj wracamy do nauki, bo studiując zdobywałem wiedzę teoretyczną, którą później wprowadzałem w życie w klubie. A, że nikt nie napisał wcześniej doktoratu na ten temat, to jestem tym pierwszym. Dodam tylko, że wykładowcą nigdy nie zostałem. W pewnym momencie trzeba było wybrać, nauka czy tenis. Ja wybrałem tenis.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zielona Góra. W meczu U12 Polska – Czechy 2:10", "date": "\n\t\t\t\t\t\t\t\t\t\t2 lutego, 2022\t\t\t\t\t", "text": ["Po raz drugi w Zielonej Górze odbył się mecz tenisowych drużyn Polski i Czech, chociaż tym razem grały ze sobą nie pierwsze reprezentacje, lecz kadry U12. W rywalizacji utalentowanych dwunastolatków lepsza okazała się ekipa czeska, wygrywając trzydniowe spotkanie 10:2.", "Intensywny ostatni dzień", "– Środa był trzecim i ostatnim dniem meczu, zdecydowanie najbardziej intensywnym, a rozpoczynaliśmy go od stanu 1:5. Otwarcie dzisiejszej rywalizacji było całkiem optymistyczne, bo drugi punkt w meczu zdobył Błażej Krzyśko, pokonując Tomasa Havla w super tie-breaku 10-4. Potem już wyniki nie układały się po naszej myśli, ale też mamy świadomość, że Czesi mają bardzo mocne drużyny we wszystkich kategoriach wiekowych i wszyscy na świecie się z nimi liczą –  powiedział trener reprezentacji U8-12 Beniamin Budziak.", "Błażej Krzyśko pokonał Tomasa Havel 6:0, 3:6, 10-4, a w równolegle rozgrywanym meczu na drugim korcie Maria Małecka poniosła porażkę z Nelą Padrnosovą 4:6, 4:6. W kolejnych singlowych pojedynkach Sebastian Tejerina przegrał nieznacznie z Krystianem Ślimkiem 6:4, 5:7, 6-10, a Patrycja Faber uległa Katarinie Filipovej 4:6, 0:6.", "– Przy stanie 2:8 liczyliśmy na poprawę końcowego wyniku w mikstach, ale i tutaj lepsi okazali się młodzi Czesi. Naprawdę niewiele do sukcesu zabrakło Weronice Gnyś i Oliverowi Krupie, bo w emocjonującym super tie-breaku było cały czas blisko, ale przegrali go ostatecznie 9-11. Na pewno szkoda nie tylko tego miksta, ale i kilka innych meczów, bo w poniedziałek i wtorek, też były super tie-breaki, były niewykorzystane meczbole i minimalne porażki. Ale taki jest tenis, wygrywa ten, kto wykorzystuje swoje szanse i jest lepszy w decydujących momentach. To też cenny element nauki dla naszych młodych kadrowiczów na przyszłość – dodał Budziak.", "Gnyś i Krupa przegrali z Terezie Hrdlićkovą i Oliverem Pavlem Dufkiem 6:3, 3:6, 9-11. Natomiast na drugim korcie Alicja Szweda i Miłosz Szczypka musieli uznać wyższość Karoliny Śmidovej i Michala Rakousa – 3:6, 2:6.", "Polsko-czeska współpraca", "– Zielona Góra od dawna zajmuje ważne miejsce na tenisowej mapie Polski. To właśnie tutaj, w grudniu, grały pierwsze reprezentacje Polski i Czech, a teraz dwunastolatkowie, dla których było to pierwsze tak ważne wydarzenie w ich sportowej drodze. Udało nam się to zorganizować przy pomocy Ministerstwa Sportu i Turystyki, władz samorządowych oraz dzięki zacieśniającej się coraz bardziej współpracy z Czeskim Związkiem Tenisowym, która w tym roku nabierze jeszcze większego rozmachu. Już w maju ruszy cykl turniejów U12, które odbędą się w czterech miastach: u nas w Bytomiu i Wrocławiu, a u Czechów w Opawie i Ostrawie – powiedział Mirosław Skrzypczyński, prezes Polskiego Związku Tenisowego.", "Pierwszy tych turniejów odbędzie się w dniach 22-24 kwietnia w Opawie, a następne w terminach: 5-7 maja we Wrocławiu, 25-27 lipca w Ostrawie oraz w dniach 23-25 września w Bytomiu. Młodzi polscy tenisiści będą więc mieli okazję zrewanżować się swoim rówieśnikom za wyniki z Zielonej Góry.", "– Końcowy rezultat trzydniowego meczu w Zielonej Górze nie jest dla nas korzystny, ale jesteśmy zadowoleni z tego, że udało nam się zorganizować to spotkanie obu reprezentacji. Rocznik 2010 jest pechowy, bo z powodu COVID-19 wielu z tych zawodników ominęły ważne imprezy w kategorii do lat 10, a potem kilka do lat 12. W tym terminie miały się odbyć eliminacje do Drużynowych Mistrzostw Europy do lat 12 WINTER CUP, ale Tennis Europe musiało je odwołać przez pandemię. Dlatego cieszymy się, że udało nam się stworzyć tym młodym zawodnikom okazję do gry z orzełkiem na piersiach. A sam mecz poprzedziło intensywne zgrupowanie i konsultacje szkoleniowe, które poprowadziliśmy razem Adamem Molendą i trenerem przygotowania motorycznego Bolesławem Szmydem. Natomiast skład naszej kadry został wyłoniony w sposób transparentny, bo znaleźli się w nim finaliści i medaliści Mistrzostw Polski U12, które odbyły się na początku stycznia w Bielsku-Białej – podkreśla Budziak.", "W reprezentacji Polski U12 na mecz w Zielonej Górze znaleźli się: Patrycja Faber, Weronika Gnyś, Maria Małecka, Alicja Szweda, Olivier Krupa, Błażej Krzyśko, Miłosz Szczypka i Sebastian Tejerina.", "Natomiast czescy trenerzy Tomas Kajlik i Petr Otradovsky przywieźli drużynę w składzie: Katarina Filipova, Terezie Hrdlićkova, Nela Padrnosova, Karolina Śmidova, Oliver Pavel Dufek, Tomas Havel, Michal Rakous i Kristian Ślimek.", "Końcowy wynik meczu U12 Polska – Czechy 2:10", "gra podwójna –", "Alicja Szweda/Weronika Gnyś – Katarina Filipova/Nela Padrnosova 4:6, 3:6", "Miłosz Szczypka/Oliver Krupa – Krystian Ślimek/Tomas Havel 0:6, 6:4, 5-10", "gra pojedyncza –", "Maria Małecka – Terezie Hrdlićkova 6:1, 2:6, 7-10", "Błażej Krzyśko – Oliver Pavel Dufek 4:6, 7:5, 13-15", "Patrycja Faber – Karolina Śmidova 3:6, 1:6", "Sebastian Tejerina – Michal Rakous 2:6, 7:5, 10-3", "gra pojedyncza –", "Błażej Krzyśko – Tomas Havel 6:0, 3:6, 10-4", "Maria Małecka – Nela Padrnosova 4:6, 4:6", "Sebastian Tejerina – Krystian Ślimek 6:4, 5:7, 6-10", "Patrycja Faber – Katarina Filipova 4:6, 0:6", "gra mieszana –", "Weronika Gnyś/Oliver Krupa – Terezie Hrdlićkova/Oliver Pavel Dufek 6:3, 3:6, 9-11", "Alicja Szweda/Miłosz Szczypka – Karolina Śmidova/Michal Rakous 3:6, 2:6", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zielona Góra. W meczu U12 Polska – Czechy 1:5", "date": "\n\t\t\t\t\t\t\t\t\t\t1 lutego, 2022\t\t\t\t\t", "text": ["Wtorek był drugim dniem meczu Polska – Czechy reprezentacji U12 w Zielonej Górze. W hali MOSiR czeska drużyna powiększyła prowadzenie na 5:1, dzięki trzem wygranym meczom singlowym. W środę rywalizacja zostanie wznowiona o godz. 10.30.", "Decydowały super tie-breaki", "Dwa pierwsze wtorkowe pojedynki były bardzo wyrównane i zacięte, a ich losy rozstrzygały się w super tie-brekach. Obydwa na korzyść młodych czeskich zawodników. Maria Małecka poniosła porażkę z Terezie Hrdlićkovą 6:1, 2:6, 7-10, natomiast Błażej Krzyśko nieznacznie przegrał z Oliverem Pavlem Dufkiem 4:6, 7:5, 13-15.", "– Dzisiejszą rywalizację rozpoczęły mecze drugich rakiet obydwu drużyn. Marysia świetnie zagrała pierwszego seta, w drugim poszło ciut słabiej, ale szkoda tak naprawdę było super tie-breaka, bo prowadziła w nim 6-1. U chłopaków pierwszy mecz był naprawdę niesamowity, nasz Błażej miał cztery meczbole do dyspozycji, było wiele zwrotów akcji, jeden meczbol był nawet powtarzany, bo piłka pękła w trakcie wymiany. Czyli był to solidny dreszczowiec – ocenił trener kadry U8 i U12 Beniamin Budziak.", "– Potem na kort wyszła nasza najlepsza zawodniczka Patrycja Faber i ich „jedynka” tutaj, która w kraju jest ich piątą zawodniczką w tej kategorii wiekowej, czyli Karolina Śmidova. No i Czeszka zdecydowanie wygrała 6:3, 6:1, więc tu nie było większej historii. Ale w ostatnim dzisiejszym meczu znowu wiele się działo, sporo zwrotów akcji, no i nasz numer jeden zdobył pierwszy punkt dla Polski. Sebastian Tejerina pokonał Michala Rakousa 2:6, 7:5, 10-3. Co warto podkreślić przy stanie 6:2 i 5:4 był meczbol dla Czech, który jest ich najlepszym graczem w U12 – dodał Budziak.", "W środę single i miksty", "Trzydniowe spotkanie rozpoczęło się w poniedziałek od pojedynków deblowych Najpierw Alicja Szweda i Weronika Gnyś przegrały z Katariną Filipovą i Nelą Padrnosovą 4:6, 3:6, a następnie Miłosz Szczypka i Oliver Krupa ponieśli porażkę w zacięty trzysetowym meczu z parą Krystian Ślimek i Tomas Havel 0:6, 6:4, 5-10.", "W ostatnim dniu, w środę, o godzinie 10.30 ruszy rywalizacja również w grze pojedynczej, a następnie w mikście. ", "Rywalizację w meczu poprzedziło intensywne weekendowe zgrupowanie kadry narodowej dwunastolatków, do której dostali się najlepsi medaliści Mistrzostw Polski U12 rozegranych na początku stycznia w Bielsku-Białej. Przygotowania prowadzili trenerzy kadry U8-U12 Beniamin Budziak i Adam Molenda oraz trener od przygotowania fizycznego Bolesław Szmyd.", "– W grudniu, właśnie w Zielonej Górze, zorganizowaliśmy międzypaństwowy mecz pierwszych reprezentacji Polski i Czech, który wygrali nasi goście 4:2. Było dużo emocji i przede wszystkim widownia na trybunach, której brakowało w ostatnich meczach reprezentacji w Pucharze Davisa w Kaliszu czy Billie Jean King Cup w Bytomiu. Teraz, w mniejszej hali MOSiR-u, rywalizują dwunastolatkowie, dla których jest to pierwsze tak ważne wydarzenie w ich tenisowej drodze. To też kolejna odsłona naszej świetnej współpracy z Czeskim Związkiem Tenisowym, a na tym nie koniec – powiedział prezes Polskiego Związku Tenisowego Mirosław Skrzypczyński. ", "W dniach 22-24 kwietnia w Opawie ruszy pierwsza edycja cyklu turniejów U12, a kolejne odbędą się w terminach: 5-7 maja we Wrocławiu, 25-27 lipca w Ostrawie oraz 23-25 września w Bytomiu.", "Alicja Szweda, Weronika Gnyś – Katarina Filipova, Nela Padrnosova 4:6, 3:6", "Miłosz Szczypka, Oliver Krupa – Krystian Ślimek Tomas Havel 0:6, 6:4, 5-10", "Maria Małecka – Terezie Hrdlićkova 6:1, 2:6, 7-10", "Błażej Krzyśko – Oliver Pavel Dufek 4:6, 7:5, 13-15", "Patrycja Faber – Karolina Śmidova 3:6, 1:6", "Sebastian Tejerina – Michal Rakous 2:6, 7:5, 10-3", "od godz. 10.30 – mecze singlowe i mikst (2 gry pojedyncze dziewcząt i 2 gry pojedyncze chłopców, 2 gry mikstowe)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek znowu ósma, Hurkacz 11. Rekordowy ranking Majchrzaka", "date": "\n\t\t\t\t\t\t\t\t\t\t7 lutego, 2022\t\t\t\t\t", "text": ["Ogłoszone zostały najnowsze ranking WTA tenisistek oraz ATP tenisistów. W notowaniu na 7 lutego 2022 spadek o cztery lokaty zanotowała Iga Światek, która plasuje się na ósmej pozycji. Na 45. miejsce awansowała Magda Linette, a Magdalena Fręch pozostała w TOP 100, zachowała 99 lokatę. W rankingu ATP najwyżej klasyfikowany polski tenisista Hubert Hurkacz wciąż zajmuje 11. pozycję. W TOP 100 rankingu tenisistów mamy jeszcze Kamila Majchrzaka, który przesunął się na najwyższe w karierze 79. miejsce. Polak po raz pierwszy znalazł się w ósmej dziesiątce zestawienia. Na czele niezmiennie Australijka Ashleigh Barty (WTA) oraz Serb Novak Djoković (ATP).", "Spadek Igi Świątek", "W rankingu tenisistek trochę zmian. Najwięcej straciła niestety Iga Świątek, która spadła z czwartego na ósme miejsce (Polce odjęto punkty za zwycięstwo w ubiegłorocznym Adelaide International). Z TOP 10 wypadła finalistka Australian Open 2022 Danielle Rose Collins obecnie jedenasta, a do czołowej dziesiątki wróciła Tunezyjka Ons Jabeur. Magda Linette awansowała o jedną pozycję na 45 miejsce, lokatę w TOP 100 zachowała Magdalena Fręch, wciąż 99 w zestawieniu.", "W roli liderki 113 tydzień rozpoczęła Australijka Ashleigh Barty, która wyprzedza Aryna Sabalenkę z Białorusi oraz Czeszkę Barborę Krejcikovą. Czołowa trójka bez zmian.", "Dopiero 247! (tuż przed Urszulą Radwańską) jest teraz słynna Amerykanka Serena Williams, a jej starsza siostra Venus zajmuje 467 lokatę!", "Z innych reprezentantek Polski minimalnie o jedną pozycję w górę przesunęła się między innymi czwarta obecnie nasza tenisistka Katarzyna Kawa. Niewielki awans zanotowała większość polskich tenisistek, a największy – o 16 lokat Joanna Zawadzka, która w tureckiej Antalyi powiększyła dotychczasowy dorobek o jeden punkt i jest aktualnie 937.", "1. Ashleigh Barty (Australia) 8330 pkt., 2. Aryna Sabalenka (Białoruś) 5698 pkt., 3. Barbora Krejcikova (Czechy) 5533 pkt., 4. Karolina Pliskova (Czechy) 4452 pkt., 5. Paula Badosa Gibert (Hiszpania) 4429 pkt., 6. Garbine Muguruza (Hiszpania) 4195 pkt., 7. Maria Sakkari (Grecja) 4071 pkt., 8. Iga Świątek 3986 pkt., 9. Anett Kontaveit (Estonia) 3871 pkt., 10. Ons Jabeur (Tunezja) 3070 pkt.,  11. Danielle Rose Collins (USA) – 2971 pkt., 12. Jelena Rybakina (Kazachstan) 2705 pkt., 13. Emma Raducanu (Wielka Brytania) 2664 pkt., 14. Anastazja Pawluczenkowa (Rosja) 2638 pkt., 15. Elina Switolina (Ukraina) 2531 pkt., 16. Jessica Pegula (USA) – 2474 pkt.,  17. Victoria Azarenka (Białoruś) – 2396 pkt., 18. Angelique Kerber (Niemcy) – 2287 pkt., 19. Leilah Annie Fernandez (Kanada) – 2249 pkt., 20. Cori Gauff (USA) – 2231 pkt.", "Miejsca pozostałych Polek", "45. (poprzednio 46) Magda Linette 1202 pkt., 99 (99). Magdalena Fręch 734 pkt., 146 (147). Katarzyna Kawa – 460 pkt., 248. (245) Urszula Radwańska 278 pkt., 283. (281) Maja Chwalińska 238 pkt., 382. (382) Weronika Falkowska 148 pkt., 510. (509) Martyna Kubka 92 pkt.,  516 (516). Katarzyna Piter 89 pkt., 644. (645) Anastazja Szoszyna 58 pkt., 811. (812) Anna Hertel 35 pkt., 818. (819) Paula Kania-Choduń 34 pkt., 937. (953). Joanna Zawadzka 24 pkt., 1067. (1068) Weronika Baszak 17 pkt., 1093. (1094). Stefania Rogozińska-Dzik 16 pkt., 1369. (1373). Aleksandra Jeleń 7 pkt., 1503. (1509) Daria Kuczer 5 pkt., 1525. (1530).  Julia Oczachowska 4 pkt.", "W rankingu ATP tym razem nie zaszły niemal żadne zmiany. Czołowa dziesiątka, w porównaniu do notowania sprzed tygodnia ani drgnęła. Minimalne przetasowania nastąpiły tylko w obrębie  drugiej dziesiątki. Hubert Hurkacz pozostał na 11. pozycji. Nas oczywiście najbardziej cieszy kolejny awans Kamila Majchrzaka, który po dobrym występie w Pune po raz pierwszy w karierze znalazł się w TOP 80 rankingu, zajmuje 79 miejsce (dotychczas najwyżej był 83, przed tygodniem 95).  Lokatę poprawił także Kacper Żuk, który przesunął się  pięć miejsc w górę i jest sklasyfikowany na 167 pozycji.", "– Za mną kolejny bardzo udany tydzień, w którym po raz pierwszy w karierze dotarłem do półfinału imprezy rangi ATP Tour 250. Jestem zadowolony ze swojego występu w Pune, bo grałem tam naprawdę dobry tenis. Jedynie żal może półfinału, w którym trochę zawodził mnie serwis. Ale cieszę się, że pomimo zakażenia COVID-em tuż przed Australian Open, udało mi się wzmocnić formę fizyczną, bo jednak choroba zostawiła ślady, które miały niestety wpływ na moją kondycję w Melbourne – powiedział Majchrzak, który rozpoczął sezon na 115. miejscu na świecie.", "– W ciągu pięciu tygodni awansowałem o ponad 35 miejsc i mam nadzieję, że dalej będę poprawiał swój ranking. Muszę tylko solidnie przypilnować zdrowie, żeby uniknąć kontuzji, które mnie trochę prześladowały przez ostatnie dwa lata. Jeśli mi się to uda, to myślę, że wszystko będzie dalej dobrze się rozwijać i już niedługo podejmę atak na TOP 50. Muszę to zrobić z głową i dobrze planować starty. Dlatego teraz wracam z Indii i po kilku dniach treningów wystąpię w przyszły tygodniu w kolejnej 250-tce ATP w Marsylii. Po niej jestem zgłoszony do challengera w Pau, ale rozważam jeszcze, czy jest w nim sens grać. No i potem, jeśli kapitan reprezentacji mnie powoła, to zagram w meczu z Portugalią w Pucharze Davisa – dodał zawodnik LOTOS PZT Team, który dotychczas najwyżej notowany był na 83. miejscu we wrześniu 2019 roku.", "Triumfatorzy z Montpellier Kazach Alexander Bublik (pokonał w finale Niemca Alexandra Zvereva, trzecią rakietę świata), zwycięzca z Pune Portugalczyk Joao Sousa,  (w finale po trzysetowym boju zwyciężył pogromcę Kamila Majchrzaka Fina Emila Ruusuvuoriego) oraz z Cordoby, gdzie po tytuł sięgnął Hiszpan Albert Ramos, oczywiście poprawili swoje pozycje, nie na tyle jednak. żeby “wedrzeć się” do czołówki rankingu. Z tej trójki najwyżej plasuje się Bublik. który jest 31.", "Liderem pozostał Serb Novak Djoković,  który podobnie jak w notowaniu sprzed tygodnia wyprzedza Rosjanina Daniiła Miedwiediewa, Niemca Alexandra Zvereva, Stefanosa Tsitsipasa z Grecji oraz mistrza Australian Open 2022 Hiszpana Rafaela Nadala.", "TOP 20 rankingu ATP tenisistów na 7 lutego 2022", "1. Novak Djoković (Serbia) 10875 pkt., 2. Daniił Miedwiediew (Rosja) 9635 pkt., 3. Alexander Zverev (Niemcy) 7865 pkt., 4. Stefanos Tsitsipas (Grecja) 7145 pkt., 5. Rafael Nadal (Hiszpania) 6875 pkt., 6. Matteo Berrettini (Włochy) 5018 pkt., 7. Andriej Rublow (Rosja) 4565 pkt., 8, Casper Ruud (Norwegia) 4065 pkt., 9. Felix Auger-Aliassime (Kanada) 3818 pkt., 10. Jannik Sinner (Włochy) 3495 pkt., 11. Hubert Hurkacz 3308 pkt., 12. Denis Shapovalov (Kanada) 2930 pkt., 13. Cameron Norrie (Wielka Brytania) 2865 pkt.,  14. Asłan Karacew (Rosja) 2633 pkt., 15. Diego Sebastian Schwartzman 2550 pkt.,  16. Pablo Carreno Busta (Hiszpania) 2435 pkt., 17. Roberto Bautista Agut (Hiszpania) 2380 pkt., 18. Gael Monfils (Francja) 2313 pkt., 19. Taylor Harry Fritz (USA) – 2310 pkt.; 20. Cristian Garin (Chile) 2193 pkt., ", "Lokaty innych Polaków", "79. (poprzednio 95)  Kamil Majchrzak 823 pkt.,  167. (172) Kacper Żuk 385 pkt., 366. (363). Daniel Michalski  120 pkt., 468. (469). Paweł Ciaś  77 pkt., 533. (539) Jerzy Janowicz  60 pkt., 678. (678) Michał Dembek 38 pkt.,  809 (807) Maciej Rajski 23 pkt., 866. (865) Jan Zieliński  18 pkt., 937. (936) Wojciech Marek  15 pkt., 977. (975)  Maks Kaśnikowski 13 pkt., 986. (983) Yann Wójcik  13 pkt., 1009. (1038) Michał Mikuła 12 pkt., 1022. (1022) Szymon Kielan 11 pkt., 1204. (1203) Szymon Walków 6 pkt., 1277. (1276) Adrian Andrzejczuk 5 pkt., 1361. (1361) Martyn Pawelski 4 pkt., 1375 (1374)  Piotr Matuszewski 4 pkt., 1435 (1436) Piotr Gryńkowski 4 pkt., 1505. (1506) Aleksander Orlikowski 3 pkt., 1598. (1596) Marcel Kamrowski 2 pkt., 1666. (1665) Olaf Pieczkowski 2 pkt., 1671 (1670) . Filip Kolasiński 2 pkt., 1701. (1698) Mikołaj Lorens 2 pkt., 1778 (1777). Mateusz Terczyński 1 pkt., 1891 (1891) Piotr Pawlak 1 pkt., 1891 (1891) Borys Zgoła 1 pkt., 2070 (2072)  Alan Bojarski  1pkt.2070, (2072)  Dominik Nazaruk 1 pkt., 2072 (2070) Filip Pieczonka 1 pkt., 2070 (2072) Maciej Smoła 1 pkt, 2292. (bez rankingu) Jasza Szajrych 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz pokonał Jo-Wilfrieda Tsongę", "date": "\n\t\t\t\t\t\t\t\t\t\t8 lutego, 2022\t\t\t\t\t", "text": ["Francuz (obecnie 259. ATP), finalista Australian Open 2008, były piąty tenisista rankingu ATP (luty 2012), po dłuższej przerwie powrócił na korty kilka dni temu i zagrał w turnieju ATP 250 w Montpellier, gdzie pokonał po wyrównanym meczu 6:4, 6:4 Kacpra Żuka, ale w następnej rundzie przegrał z Serbem Filipem Krajinoviciem 4:6, 6:7 (2). Hurkacz był więc faworytem poniedziałkowego meczu i choć nie zagrał rewelacyjnie, wywiązał się z zadania, odnosząc zwycięstwo 6:4, 7:6 (7).", "Zdecydowało jedno przełamanie", "Partia otwierająca spotkanie upłynęła pod znakiem rywalizacji na własne podania. Trzy pierwsze gemy serwisowe wrocławianin wygrał do zera, ale ponieważ u Polaka niezbyt dobrze funkcjonował return, Francuz także jednak utrzymywał serwis. Pierwsze problemy Hubiego pojawiły się dość niespodziewanie w gemie siódmym i to tenisista z Mans jako pierwszy miał szanę na uzyskanie przełamania. W tym pierwszym trudnym momencie Polakowi ponownie jednak „wrócił” serwis – as serwisowy oraz serwis wygrywający zażegnały niebezpieczeństwo. Zapowiadało się, że o losach pierwszego seta będzie rozstrzygał tie-break, jednak Hurkacz w gemie dziesiątym przechylił szalę zwycięstwa w secie na swoją korzyść. Nasz tenisista wygrał partię 6:4, a zadecydował o tym błąd Francuza przy uderzeniu z forhendu, przy drugiej piłce setowej dla „Hubiego”. Dopiero w tym gemie Polak miał pierwsze okazje odebrania serwisu rywalowi i drugą z nich wykorzystał.", "Wygrany tie-break na wagę zwycięstwa", "Drugi set miał przebieg w zasadzie identyczny jak pierwszy. Ponownie obaj tenisiści bardzo dobrze serwowali, pewnie utrzymując własne podania. Tym razem nie było nawet jednego break-pointa dla któregoś z tenisistów. Polak mógł jedynie żałować, że tak a nie inaczej potoczył się gem siódmy, w którym przy serwisie Tsongi prowadził 30:0, jednakże pięć kolejnych akcji wygrał Francuz i szanse Polaka przepadły. O zwycięstwie w secie rozstrzygał więc tie-break, w którym nieco skuteczniejszy okazał się wrocławianin, wygrywając 7:6 (7) i całe spotkanie w dwóch setach, po niespełna 1,5 godzinie rywalizacji 6:4, 7:6 (7).", "W decydującej rozgrywce Hubert Hurkacz pierwszy uzyskał mini-breaka na 2:0 po efektownej akcji, zakończonej półwolejem, ale to jeszcze nie była akcja kluczowa, bowiem „Hubi” przewagę mini-breaka stracił, podobnie zresztą jak jeszcze jedną przy stanie 4:3. Kiedy Francuz objął w tie-breaku prowadzenie 6:5, miał piłkę setową, żeby doprowadzić w setach do remisu 1:1, ale wówczas Polak wybronił się asem serwisowym. Chwilę później Jo- Wiklfried Tsonga miał jeszcze jedną piłkę setową, ale w tych newralgicznych momentach Hubert Hurkacz zdołał sobie poradzić, po czym obejmując prowadzenie 8:7 wypracował piłkę meczową, która okazała się ostatnią w meczu.", "W kluczowym momencie pomógł Polakowi rywal, który przy setbolu ruszył do siatki, ale zepsuł woleja, a następnie od wyniku 7:7 znowu nieudanie próbował skończyć akcję wolejem, zaś przy piłce meczowej popełnił błąd przy zagraniu z forhendu.", "Hubert Hurkacz czeka na rywala", "Następnym przeciwnikiem Huberta Hurkacza będzie Włoch Lorenzo Musetti (66. ATP), którego w miniony piątek 4 lutego w Pune w Indiach pokonał Kamil Majchrzak, lub Szwed Mikael Ymer, półfinalista wspomnianego turnieju w Montpellier. Kolejny mecz „Hubiego” zostanie rozegrany w środę lub w czwartek. Na razie Polak nie zna nawet rywala w 1/8 finału.", "Trudni przeciwnicy w deblu", "Przypomnijmy jeszcze, że w Rotterdamie Hubert Hurkacz zgłoszony jest również do rywalizacji w grze podwónej. Polsko-kanadyjska para Hurkacz/Felix Auger Aliassime w I rundzie zmierzy się z duetem chorwacko-brazylijskim Ivan Dodig/Marcelo Melo.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Kokkinakis i Kyrgios z tytułem w deblu mężczyzn", "date": "\n\t\t\t\t\t\t\t\t\t\t29 stycznia, 2022\t\t\t\t\t", "text": ["Na koniec 13. dnia odbywającego się w Melbourne wielkoszlemowego turnieju tenisowego Australian Open 2022 w sobotę rozegrany został finał gry podwójnej mężczyzn. Po tytuł sięgnęła para australijska Thanasi Kokkinakis/Nick Kyrgios po finałowym zwycięstwie z inną parą australijską Matthew Ebden/Max Purcell 7:5, 6:4.", "W finale rywalizowali wyłącznie Australijczycy, a taka sytuacja w męskim deblu zdarzyła się podczas Australian Open po raz pierwszy od 1980 roku. Mecz był bardzo zacięty i wyrównany. W pierwszym secie bliżej sukcesu była para Matthew Ebden/Max Purcell, ale duet Kokkinakis/Kyrgios odrobił straty, w 11. gemie uzyskał kluczowe przełamanie, wygrywając partię otwarcia 7:5. W drugim secie też była zażarta walka, lecz przełamanie zaliczyli Kokkinakis i Kyrgios i to ulubieńcy australijskiej publiczności po dwóch zwycięskich setach mogli unieść ręce w geście zwycięstwa.", "THANASI KOKKINAKIS I NICK KYRGIOS MISTRZAMI AUSTRALIAN OPEN W GRZE DEBLOWEJ! ?", "Pierwszy wielkoszlemowy tytuł dla obu australijskich tenisistów w seniorskiej karierze ✅", "Niesamowite widowisko ?", "W pełni zasłużony tytuł ?", " ", " ", "Triumfatorzy wystąpili w Australian Open 2022 z „dziką kartą”. Faworytami na pewno nie byli, ale na końcowy sukces w pełni zasłużyli, w drodze po tytuł eliminując między innymi najwyżej rozstawiony, uważany za najlepszą obecnie męską parę deblową na świecie, duet chorwacki Nikola Mektić/Mate Pavić (II runda, 1.16 finału) oraz w półfinale parę hiszpańsko-argentyńską Marcel Granollers Pujol/Horacio Zeballos (numer 3 turnieju).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polska – Czechy U12 w Zielonej Górze", "date": "\n\t\t\t\t\t\t\t\t\t\t30 stycznia, 2022\t\t\t\t\t", "text": ["W poniedziałek (31 stycznia) uroczyste otwarcie i pierwsze pojedynki w międzypaństwowym meczu reprezentacji Polski i Czech do lat 12. Gry toczyć się będą w Zielonej Górze.", "Współpraca polskiej i czeskiej federacji", "Czeska szkoła tenisa jest uważana za jedną z najlepszych na świecie. Potwierdzenie tego faktu mieliśmy w niedzielę w Melbourne, gdzie Barbora Krejcikova i Katarina Siniakova wygrały rywalizację deblistek w Australian Open.", "– Warto przypomnieć, że Siniakova w grudniu zagrała w Zielonej Górze w meczu pierwszych reprezentacji naszych krajów, kobiet i mężczyzn. Właśnie Siniakova mocno przyczyniła się do zwycięstwa drużyny gości. Tamto spotkanie było pierwszym etapem szerszej współpracy Polskiego Związku Tenisowego z Czeskim Związkiem Tenisowym, która w tym roku nabierze rozmachu. W maju ruszy cykl turniejów U12, które odbędą się w czterech miastach, u nas w Bytomiu i Wrocławiu, a u Czechów w Opawie i Ostrawie. W otwarciu cyklu właśnie w Opawie, ma wziąć udział Minister Sportu i Turystyki, Kamil Bortniczuk, który obiecał, że przemówi podczas tej ceremonii po czesku – powiedział prezes PZT Mirosław Skrzypczyński.", "Pierwszy tych turniejów odbędzie się w dniach 22-24 kwietnia w Opawie, a następne w terminach: 5-7 maja we Wrocławiu, 25-27 lipca w Ostrawie oraz w dniach 23-25 września w Bytomiu.", "– Jednak zanim ruszy polsko-czeski cykl turniejów, postanowiliśmy zorganizować mecz reprezentacji U12 w Zielonej Górze, żeby ci młodzi zawodnicy mogli poczuć atmosferę rywalizacji i otoczką organizacyjną. Ze względu na pandemię Tennis Europe odwołała tegoroczny drużynowy Winter Cup dwunastolatków, który miał być rozgrywany właśnie w tym okresie. Właśnie z myślą o nich postanowiliśmy zorganizować to spotkanie dwóch reprezentacji, które rozpocznie się już jutro – dodał prezes Skrzypczyński.", "Zgrupowanie kadry", "Mecz Polska – Czechy poprzedziło intensywne zgrupowanie dwóch kadr U12, które rozpoczęło się w piątek po południu. W polskiej drużynie znaleźli się: Patrycja Faber, Weronika Gnyś, Maria Małecka, Alicja Szweda, Olivier Krupa, Błażej Krzyśko, Miłosz Szczypka i Sebastian Tejerina", "– Razem z Adamem Molendą przyjęliśmy transparentne zasady przy powołaniu składu na Zieloną Górę. Miejsca w reprezentacji młodzi zawodnicy i zawodniczki wywalczyli sobie podczas styczniowych Mistrzostw Polski U12 w Bielsku-Białej. Dlatego są tu z nami właśnie finaliści i medaliści w singlu i deblu. Nagrodą dla nich jest udział w zgrupowaniu i konsultacjach szkoleniowych prowadzonych przez Adama Molendę, trenera od przygotowania motorycznego Bolesława Szmyda i przeze mnie. A przede wszystkim udział w trzydniowym meczu z Czechami, który startuje już jutro – powiedział trener reprezentacji Polski U8-12 Beniamin Budziak.", "– Ciekawe czy uda się naszym zawodnikom zrewanżować za grudniową porażkę pierwszej reprezentacji. Mocno trzymam kciuki. Już mieliśmy okazję podpatrywać rywali. Wczoraj obie drużyny trenowały co prawda oddzielnie, ale dzisiaj odbyły się treningi mieszane, więc nasi zawodniczki i zawodniczki mieli okazję odbijać piłki ze swoimi rówieśnikami z Czech. Myślę, że to bardzo cenne doświadczenie dla nas wszystkich, które powinno zaprocentować w przyszłości – dodał Budziak. ", "Skład Czechów", "Z drużyną czeską przyjechali jako trenerzy Tomas Kajlik i Petr Otradovsky a w składzie znaleźli się: Katarina Filipova, Terezie Hrdlićkova, Nela Padrnosova, Karolina Śmidova, Oliver Pavel Dufek, Tomas Havel, Michal Rakous i Kristian Ślimek.", "W poniedziałek o godzinie 12.00 odbędzie się ceremonia otwarcia meczu Polska – Czechy kadr U12, a mecze deblowe dziewcząt i chłopców rozpoczną się pół godziny później. Na wtorek, od godz. 10.30, zaplanowano rywalizację w singlu. Natomiast w ostatnim dniu, w środę, rywalizacja będzie się toczyć również w grze pojedynczej oraz w mikście. ", "Na początku grudnia w Zielonej Górze od było się łączone zgrupowanie pierwszych reprezentacji Polski, startujących w męskich rozgrywkach o Puchar Davisa i kobiecych o Billie Jean King Cup. Poprzedziły one dwudniowy mecz Polska – Czechy w hali MOSiR, wygrany przez ekipę gości 4:2.", "Wówczas na korcie pojawili się: Jerzy Janowicz oraz Kamil Majchrzak, Magdalena Fręch, Katarzyna Kawa, Szymon Walków, Jan Zieliński (wszyscy LOTOS PZT Team) i Alicja Rosolska. Po drugiej stronie siatki zagrali aktualna liderka deblowego rankingu WTA – Katerina Siniakova, Tereza Martincova, Jiri Vesely czy Jan Lehecka.", "godz. 12.00 – uroczyste otwarcie", "od godz. 12.30 – mecze deblowe (gra podwójna dziewcząt, gra podwójna chłopców),", "od godz. 10.30 – mecze singlowe (2 gry pojedyncze dziewcząt i 2 gry pojedyncze chłopców)", "od godz. 10.30 – mecze singlowe i mikst (2 gry pojedyncze dziewcząt i 2 gry pojedyncze chłopców, 2 gry mikstowe)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Niesamowity “powrót” i historyczny wyczyn Hiszpana. Rafael Nadal z 21. tytułem wielkoszlemowym!", "date": "\n\t\t\t\t\t\t\t\t\t\t31 stycznia, 2022\t\t\t\t\t", "text": ["Rafael Nadal został mistrzem wielkoszlemowego turnieju Australian Open 2022 w grze pojedynczej mężczyzn. Słynny Hiszpan z Majorki w niesamowitym, trwającym ponad pięć godzin pięciosetowym finale “powrócił” do meczu przegrywając w setach 0:2 i ostatecznie pokonał Rosjanina Daniiła Miedwiediewa 2:6, 6:7 (5), 6:4, 6:4, 7:5. Nadal sięgnął tym samym po swój drugi tytuł w Australian Open, przede wszystkim jednak zdobył rekordowy 21. tytuł wielkoszlemowy w grze pojedynczej, zostając na ten moment rekordzistą wszech czasów w gronie tenisistów!", "Reunited with Norm ?", " • ", " • ", " ", "Początek dla Miedwiediewa", "Mecz finałowy od początku bardzo zacięty, ale mniej błędów popełniał rozstawiony w turnieju z “dwójką” Daniił Miedwiediew, wicelider rankingu ATP. W trzecim gemie tenisista z Moskwy miał dwa  break-pointy lecz Hiszpan wybronił się najpierw wygrywającym wolejem, a za drugim razem wygrywającym serwisem. O tym jaka toczyła się walka najdobitniej świadczy fakt, że przez pierwsze 20 minut spotkania zawodnicy rozegrali tylko trzy gemy.", "W gemie trzecim Hiszpan, turniejowa “szóstka”, zajmujący do niedzieli piątą lokatę w rankingu ATP jeszcze się przed stratą podania wyratował, ale w piątym już nie, “oddając” własny serwis do zera. Do końca pierwszej partii  na korcie dominował zresztą Rosjanin, który nie stracił już żadnego gema, raz jeszcze przełamał serwis przeciwnika wygrywając pierwszą partię 6:2.", "Dramatyczna druga partia", "Niepowodzenie nie załamało jednak Rafaela Nadala. W drugiej partii to on uzyskał w czwartym gemie przełamanie na 3:1, prowadził jeszcze 4:1, ale to nie był koniec emocji w tym secie. Rosjanin odrobił straty w w gemie siódmym i wprawdzie Nadal odpowiedział kolejnym przełamaniem na 5:3, przy swoim serwisie, lecz seta nie dokończył. W dziewiątym gemie tego seta Hiszpan  obronił trzy break-pointy, czwartego jednak obronić nie zdołał. Rosjanin, który w tym gemie wcześniej obronił setbola, po 13. minutach niesamowitej walki  ponownie odrobił straty, po czym już dość łatwo doprowadził do remisu 5:5.  Ostatecznie o losach tej partii  decydował tie-break. Rafael Nadal, chcąc zachować szanse na końcowy sukces, w zasadzie nie mógł pozwolić sobie na porażkę, bowiem przegrywając w setach 0:2, znalazłby się  w arcytrudnej sytuacji.  Hiszpan z przewagą mini-przełamania prowadził jeszcze w tie-breaku 5:3, ale przegrał akcję po własnym serwisie, następnie także dwie akcje przy podaniu Miedwiediewa i to Rosjanin wywalczył setbola. Tenisista z Moskwy w tym arcyważnym momencie popisał się kapitalnym uderzeniem z bekhendu, zwyciężył w secie drugim 7:6 (5) i był już bardzo bliski sięgnięcia po drugi w karierze wielkoszlemowy tytuł, po triumfie w US Open 2021..", "Dodajmy, że w dziewiątym gemie gra musiała zostać na krótko przerwana, na korcie pojawił się bowiem…. intruz, szybko jednak zatrzymany przez służby.", "Nadal się nie poddał", "Rafael Nadal znalazł się po dwóch setach w niezwykle trudnym położenie, podjął jednak wyzwanie i wygrywając trzeciego seta 6:4 zachował szanse na upragniony końcowy sukces. W tej partii kluczowe było przełamanie. które Hiszpan zaliczył w dziewiątym gemie po fantastycznym minięciu rywala zagraniem z bekhendu. Tenisista z Majorki objął w secie prowadzenie 5:4 i tym razem prowadzenia nie wypuścił. Ostatniego, jak się okazało gema trzeciej partii, słynny hiszpański tenisista wygrał przy własnym serwisie do zera!", "Hiszpan doprowadza do remisu w setach", "Czwarta partia to przedłużenie nadziei Hiszpana, który “zwietrzył” swoją szansę. Niesamowity był zwłaszcza piąty gem tego seta. Rafael Nadal wypracował aż siedem break-pointów (dwa pierwsze jeden po drugim),  by dopiero za siódmym podejściem uzyskać tak potrzebne przełamanie serwisu Daniiła Miedwiediewa. Rosjanin kilka razy wybronił się serwisem, ale przy siódmym break-poincie, na kapitalną kombinację skrót – minięcie z forhendu w wykonaniu Hiszpana, nie znalazł już recepty. Zrobiło się z przełamaniem 3:2 dla tenisisty z Majorki, który po niesamowitej walce, pełnej zwrotów sytuacji, utrzymał przewagę do końca, wygrał seta 6:4 i po czterech godzinach, 17 minutach w  finale mieliśmy remis w setach 2:2. W dziewiątym gemie tenisista z Moskwy przy swoim serwisie obronił wprawdzie setbola, ale w gemie następnym, przy podaniu Hiszpana, nic już nie był w stanie zdziałać przegrywając do zera.", "Jest", "rekordowe osiągnięcie Nadala", "W decydującej partii, jak w całym meczu,  mogło zdarzyć się wszystko. Będący “na fali” Rafael Nadal już na otwarcie mógł wygrać gema przy serwisie Daniiła Miedwiediewa lecz Rosjanin wybronił się wygrywającym forhendem. Wówczas Hiszpan przewagi przełamania jeszcze nie uzyskał,  ale uczynił to w gemie piątym i teraz to on był bardzo blisko celu. Potrzebował “tylko” utrzymać do końca własne podanie. Rafael Nadal przewagi jednak nie utrzymał. Już szóstego gema tenisista z Majorki wygrał  dopiero po 13 minutach i obronie break-pointa! I choć w następnym swoim gemie serwisowym poszło łatwiej, Daniił Miedwiediew ani myślał rezygnować. Przy prowadzeniu Hiszpana 5:3 Rosjanin chcąc jeszcze pozostać w meczu musiał wygrać koniecznie swoje podanie i swoje nadzieje przedłużył. Rafael Nadal po 5 godzinach i ośmiu minutach serwował teraz by zwycięsko zakończyć mecz. Hiszpan prowadził nawet 30:0 będąc dwie wygrane akcje od końcowego sukcesu, ale szansy nie wykorzystał. Między innymi przy 30:15 popełnił podwójny błąd serwisowy, później przegrał wymianę oraz trafił z bekhendu w siatkę i Rosjanin w ostatniej chwili “wrócił” do gry doprowadzając do stanu 5:5! W następnym gemie to jednak zdeterminowany Rafael po raz kolejny przełamał podanie rywala i po raz drugi stanął przed szansą zakończenia meczu własnym serwisem. Tym razem wypracował trzy piłki meczowe i wykorzystał pierwszą.", "Rekordowy wyczyn Rafaela Nadala stał się faktem!", "– Trudny moment dla Daniiła, który jest wielkim mistrzem. Nie mam wątpliwości, że kiedyś wzniesiesz to trofeum. To jeden z najbardziej emocjonalnych momentów w całej mojej karierze. Naprawdę nie wiem, co powiedzieć. To niesamowite. Półtora miesiąca temu nie wierzyłem, że tu będę. Te dwa tygodnie pozostaną w moim sercu do końca życia. Trudno mi cokolwiek dodać. Dziękuję mojej rodzinie, trenerom, którzy mnie wspierali i Tennis Australia – mówił po meczu wzruszony Rafael Nadal.", "Miedwiediew nie poprawił  bilansu", "Rafael Nadal i Daniił Miedwiediew zmierzyli się  w niedzielę po raz piąty. Obecny bilans: 4:1 dla Hiszpana, który  przegrał  z Rosjani8nem tylko w listopadzie 2020 roku w półfinale ATP Finals. W wielkoszlemowym finale Rosjanin i Hiszpan zmierzyli się po raz drugi. W US Open 2019 , po pięciosetowej batalii, lepszy był Rafael Nadal. W niedzielę historia się powtórzyła.", "Wielkie słowa uznania", "Rafael Nadal w niedzielę został samodzielnym liderem klasyfikacji wszech czasów, jeśli idzie o liczbę wielkoszlemowych tytułów w grze pojedynczej wśród tenisistów. 21 singlowych tytułów nie ma w dorobku żaden inny tenisista!  Hiszpan zasługuje tym bardziej na  wielkie słowa uznania, że powrócił na korty w połowie grudnia 2021 roku na pokazowy turniej w Abu Zabi po ponad pięciomiesięcznej przerwie spowodowanej  kontuzją stopy. W Abu Zabi otrzymał też pozytywny wynik testu na CIVID-19. Mimo tego już w Australii wygrał w 2022 roku turniej w Melbourne rangi ATP 250, a teraz sięgnął po upragniony 21. tytuł turnieju wielkoszlemowego.", "Drugi tytuł w Melbourne", "Do finałów Australian Open słynny Hiszpan nie miał dotychczas specjalnie szczęścia. W niedzielę walczył o triumf w Australii po raz szósty, a tytuł zdobył po raz drugi. Poprzednio wygrywał Australian Open w roku 2009. Obecne mistrzostwo, to dające samodzielne prowadzenie w klasyfikacji wszech czasów ma jednak wymiar szczególny.", "Daniił Miedwiediew, gdyby wygrał Australian Open 2022 nie tylko sięgnąłby po swój drugi w karierze tytuł wielkoszlemowy, po sukcesie w US Open 2021. Pięć miesięcy temu Rosjanin uniemożliwił zdobycie 21. wielkoszlemowego tytułu w grze pojedynczej Novakovi Djokoviciowi pokonując Serba w finale US Open 2021. Teraz nie zatrzymał  Rafaela Nadala. Sam nie sięgnął po swój drugi tytuł wielkoszlemowy, a ponadto w poniedziałek nie zostanie nowym liderem rankingu ATP tenisistów detronizując Novaka Djokovicia, który w Australian Open 2022 nie bronił tytułu, straci więc 2000 punktów rankingowych. Liderem rankingu ATP mimo wszystko pozostanie Novak Djoković.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Barbora Krejcikova i Katerina Siniakova mistrzyniami Australian Open 2022 w grze podwójnej kobiet", "date": "\n\t\t\t\t\t\t\t\t\t\t30 stycznia, 2022\t\t\t\t\t", "text": ["Czeska para Barbora Krejcikova i Katerina Siniakova zdobyła w Melbourne tytuł mistrzyń wielkoszlemowego turnieju Australian Open 2022 w grze podw", "ó", "jnej kobiet. W finale Krejcikova i Siniakova, najwyżej rozstawione gł", "ó", "wne faworytki, obecnie najlepsza na świecie para deblowa w kobiecym tenisie, nie bez problem", "ó", "w pokonały sensacyjne finalistki, parę kazachsko-brazylijską Anna Danilina/Beatriz Haddad Maia 6:7 (3), 6:4, 6:4.", "Wyrównany mecz", "Mecz finałowy debla kobiet rozegrany w niedzielę na Rod Laver Arena, niespodziewanie był bardzo wyrównany. W pierwszym secie sensacyjne finalistki z Kazachstanu i Brazylii przy wyniku 5:5 uzyskały przełamanie, ale serwując po wygranie partii otwarcia nie dały rady. Anna Danilina i Beatriz Haddad Maia dopięły jednak swego w tie-breaku, w decydującej rozgrywce tracąc tylko trzy punkty. Para kazachsko-brazylijska prowadziła już w tie-breaku 6:0 i choć trzech piłek setowych nie wykorzystała, wygrała jednak seta 7:6 (3).", "“Postawione pod ścianą” wielkie faworytki zabrały się do pracy, w drugiej partii szybko objęły prowadzenie i choć nie było łatwo (przykładowo w szóstym gemie musiały bronić break-pointów) doprowadziły do decydującego trzeciego seta. po zwycięstwie w drugiej partii finału 6:4.", "Trzeci set był także zacięty i wyrównany, szczególnie do połowy. Kluczowe przełamanie Czeszki uzyskały w  gemie piątym wychodząc na prowadzenie 3:2 i przewagi już nie roztrwoniły doprowadzając trudny, trwający 2 godziny, 42 minuty finał do zwycięskiego końca. Barbora Krejcikova i Katerina Siniakova mogły wygrać decydującego seta pewniej, gdyż po jeszcze jednym odebraniu serwisu rywalkom w gemie siódmym prowadziły już 5:2 i mogły zakończyć  finałowe spotkanie przy własnym serwisie w gemie ósmym drugiej partii, ale wówczas serwując po wygranie meczu nie utrzymały podania. Prowadzenia jednak nie oddały, ostatecznie wygrywając finał 6:7 (3), 6:4, 6:4. Czeszki w gemie 10 trzeciego seta wypracowały piłkę meczową wychodząc na 40:30 i jej nie zmarnowały. ", "O przebiegu finału debla mężczyzn więcej na: ", ".", "Nailed it! ?", " x ", "  ", " ", " · ", " ", "Czeszki zdobywają tytuł po tytule", "To kolejny wielki sukces pary Barbora Krejcikova/Katerina Siniakova. Czeszki to aktualne mistrzynie French Open. w który, triumfowały w 2021 roku, złote medalistki w grze podwójnej przeprowadzonych w 2021 roku Igrzysk Olimpijskich Tokio 2020, zwyciężczynie grudniowego AKRON WTA Finals 2-21 w Guadalajarze.", "Pokonana w finale para Anna Danilina/Beatriz Haddad Maia także zasługuje ma słowa pochwały.  Tenisista z Kazachstanu i Brazylijka były rewelacją turnieju, docierając do finału, w którym zmusiły wielkie faworytki do dużego wysiłku.", "W 2022 roku Anna Danilina i Beatriz Haddad Maia wygrały już w Australii turniej Sydney Tennis Classic, w meczu finałowym pokonując 4:6, 7:5, 10–8  parę niemiecko-węgierską Vivian Heisen/Panna Udvardy. Teraz w wielkoszlemowym Australian Open 2022 pokazały, że tamten sukces nie był przypadkowy.", "Przerwa spowodowana dyskwalifikacją", "Przypomnieć jeszcze można, że Beatriz Haddad Maia, to tenisistka, która w 2020 roku została na 10 miesięcy zdyskwalifikowana za stosowanie środków dopingujących. W sezonie 2021 powróciła bardzo udanie, do nagrody roku nie mogła być nominowana dlatego, że przerwa w karierze nie była spowodowana kontuzją czy chorobą, a właśnie dyskwalifikacją za doping.", "W przeszłości Brazylijka była finalistką juniorskich turniejów wielkoszlemowych French Open 20212 oraz French Open 2013 w grze podwójnej. Teraz przegrała finał debla w Australian Open 2022, juz w rywalizacji seniorskiej.", "W kwietniu 2021, kiedy reprezentacje Brazylii i Polski grały w Bytomiu w meczu Billie Jean King Cup wygranym przez Polki 3:2 Beatriz Haddad Mai nie było w składzie drużyny brazylijskiej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek leci do Dubaju i Doha. Magda Linette do Sankt Petersburga", "date": "\n\t\t\t\t\t\t\t\t\t\t3 lutego, 2022\t\t\t\t\t", "text": ["Najlepsza obecnie polska tenisistka Iga Świątek (4. WTA) pierwszy start po Australian Open planuje w turnieju rangi WTA 500 w Dubaju (14-20 lutego), następny przystanek w Tourze to zawody WTA 1000 w stolicy Kataru Doha (20-26 luty). Z kolei Magda Linette (46. WTA), kt", "ó", "ra wr", "ó", "ciła do TOP 50 rankingu WTA wraca na korty w następnym tygodniu. Zagra w dniach 7-13 lutego w imprezie rangi WTA 500 w Sankt Petersburgu.", "Po krótkiej przerwie Dubaj i Doha", "Po udanych występach w Australii, gdzie Iga Świątek dotarła do półfinału, turnieju Adelaide International 1 rangi WTA 500 (w 1/2 finału broniąca tytułu Polka przegrała z liderką światowego rankingu tenisistek Australijką Ashleigh Barty) oraz po raz pierwszy w karierze dotarła do półfinału wielkoszlemowego turnieju Australian Open 2022 w Melbourne, co zaowocowało powrotem na czwarte miejsce w rankingu WTA (czytaj też: ", "). Polka ma małą przerwę w występach na korcie.", "Tenisistka z Raszyna, oczywiście jeśli nie zdarzy się nic nieprzewidzianego, na pewno zagra w  turnieju WTA 1000 w stolicy Kataru Doha. Prawdopodobnie wystąpi również w poprzedzającym imprezę w stolicy Kataru turnieju rangi WTA 500 w Dubaju (14-20 lutego), przy czym do Zjednoczonych Emiratów Arabskich, o ile tam zagra, uda się najwcześniej 7 lutego.", "Warto dodać, że obie imprezy, znaczące w kalendarzu WTA Tour, mają mieć bardzo silną obsadę. Chociaż zabraknie Australijki Ashleigh Barty, liderki rankingu WTA, triumfatorki wielkoszlemowego Australian Open 2022 (a także Adelaide International 1) zapowiadany jest udział większości czołowych tenisistek świata.", "Magda Linette w Sankt Petersburgu", "Inne polskie tenisistki zobaczymy na kortach już nieco wcześniej. Magda Linette (46. WTA), która wróciła do TOP 50 rankingu WTA wraca na korty w następnym tygodniu. Poznanianka w dniach 7-13.02 weźmie udział w imprezie rangi WTA 500 w Sankt Petersburgu, gdzie wystąpi także w grze podwójnej z Bernardą Perą. Następnie Magda Linette ma grać w Dubaju, przy czym tam została zgłoszona do eliminacji.", "Magdalena Fręch, która powróciła do TOP 100 rankingu WTA (99 miejsce) też miała wystąpić w eliminacjach do turnieju w Sankt Petersburgu, ale wycofała się z imprezy.", "W Sankt Petersburgu zagra także Alicja Rosolska w deblu, a jej partnerką będzie Nowozelandka Erin Routliffe.", "Polki grają o punkty", "Inne polskie tenisistki plasujące się niżej w rankingu WTA muszą się zadowolić imprezami ITF.  Urszula Radwańska (245. WTA) w najbliższym czasie planuje wystąpić we francuskim Grenoble w imprezie  ITF W60 ( 7-13.02) , gdzie musi przebrnąć kwalifikacje oraz być może w niemieckim Alternkirchen w zawodach ITF W60 (14-20.02), gdzie też zaczynałaby występy od kwalifikacji.", "Maja Chwalińska ma w planach występ w turnieju ITF W25 w Porto (7-13.02) oraz być może w kolejnej imprezie w Porto ITF W25 – (14-20.02), gdzie musiałaby brać udział w kwalifikacjach.", "Martyna Kubka (509. WTA) rozpoczęła sezon w Egipcie. Polka grała w eliminacjach turnieju ITF W25 Egypt Womens’s Future (korty twarde, 25 tys. dolarów w puli nagród, 31.01-6.02). Była w nich rozstawiona z piątką. Miała wolny los w pierwszej rundzie. W drugiej przegrała z Rumunką Eleną-Teodorą Cadar (705 WTA, kiedyś już 346. WTA) 7:6 (11), 3:6, 4:10.", "W tej imprezie Martyna Kubka wystąpiła także w grze podwójnej. W parze z Egipcjanką Sandrą Samir we wtorek przegrała z parą japońsko-rosyjską Sakura Hosogi/Polina Kudermetova 4:6, 3:6.", "Polska tenisistka pozostaje jeszcze w Egipcie i prawdopodobnie znowu wystąpi w eliminacjach  EL Szarm el-Szejk ITF W25, który będzie rozgrywany w dniach 7-13 lutego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W meczu U12 w Zielonej Górze po pierwszym dniu Polska – Czechy 0:2", "date": "\n\t\t\t\t\t\t\t\t\t\t31 stycznia, 2022\t\t\t\t\t", "text": ["W Zielonej Górze rozpoczął się mecz Polska – Czechy reprezentacji U12. Po pierwszym dniu drużyna gości prowadzi 2:0. Młodzi tenisiści z Czech wygrali w poniedziałek dwa pojedynki deblowe. Wznowienie rywalizacji na korcie już we wtorek o godzinie 10.30, kiedy to startują mecze singlowe.", "Debiut Alicji i Weroniki, chłopcy blisko sprawienia niespodzianki", "W pierwszym poniedziałkowym meczu w grze podwójnej Alicja Szweda i Weronika Gnyś przegrały z Katariną Filipovą i Nelą Padrnosovą 4:6, 3:6.", "– Alicja i Weronika debiutowały w reprezentacji, więc było trochę nerwów na korcie. Pomimo tego mogły się pokusić o zwycięstwo, choć widać było, że młode Czeszki są bardzo zgrane, no i były minimalnie lepsze w każdym secie. Dosłownie detale zadecydowały o wyniku. Natomiast nasi chłopcy byli bardzo bliscy sprawienia niespodzianki. W czeskiej drużynie przyjechali do Zielonej Góry ich czterej najwyżej notowani zawodnicy do lat 12, a Miłosz i Oliver grali dziś przeciwko ich numerowi trzy i cztery – ocenił trener reprezentacji Polski U8-12 Beniamin Budziak.", "Miłosz Szczypka i Oliver Krupa przegrali potem zacięty trzysetowy mecz z parą Krystian Ślimek i Tomas Havel 0:6, 6:4, 5-10.", "– W pierwszym secie Miłosz i Oliver zagrali trochę zbyt asekuracyjnie, ale w drugim przeszli już do ataku, grali o wiele agresywniej. Najbardziej szkoda super tie-breaka, bo w nim zadecydowały o zwycięstwie tak naprawdę trzy pierwsze punkty, które uciekły naszym chłopakom. Było dużo wymian wolejowych, w których trochę lepsi okazali się młodzi Czesi. Ale zadecydowały te dwa „breaki” na 0-3, po których rywale uciekli i utrzymali tę przewagę do końca meczu. Po pierwszym dniu jest co prawda 0:2, ale nie składamy broni. Jutro do singla wyjdą Błażej Krzyśko i Sebastian Tejerina, a u dziewcząt Patrycja Faber i Maria Małecka, także walczymy o każdą piłkę – powiedział Budziak.", "Współpraca polskiej i czeskiej federacji", "Trzydniowy mecz w Polska – Czechy poprzedziło zgrupowanie kadry dwunastolatków, której skład wyłoniony został na podstawie wyników styczniowych Mistrzostw Polski U12 w Bielsku-Białej. Prowadzą je trenerzy kadry U8-U12 Budziak i Adam Molenda, a także trener od przygotowania fizycznego Bolesław Szmyd.", "To kolejna odsłona zacieśniającej się współpracy Polskiego Związku Tenisowego z Czeskim Związkiem Tenisowym, po grudniowym meczu pierwszych reprezentacji tych krajów w Zielonej Górze (goście wygrali 4-2).", "Już niedługo ruszy też pierwsza edycja cyklu turniejów U12, który zostanie otwarty w dniach 22-24 kwietnia w Opawie. Kolejne imprezy odbędą się w terminach: 5-7 maja we Wrocławiu, 25-27 lipca w Ostrawie oraz 23-25 września w Bytomiu.", "Wtorkowe gry singlowe (2 chłopców i 2 dziewcząt) rozpoczną się o godz. 10.30, natomiast w ostatnim dniu, w środę, rywalizacja będzie się toczyć również w grze pojedynczej oraz w mikście. ", "Czescy trenerzy Tomas Kajlik i Petr Otradovsky przywieźli do Zielonej Góry: Katarinę Filipovą, Terezie Hrdlićkovą, Nelę Padrnosovą, Karoliną Śmidovą, Olivera Pavla Dufka, Tomasa Havela, Michala Rakousa i Kristiana Ślimka.", "Wyniki meczu U12 w Zielonej Górze po pierwszym dniu:", "Alicja Szweda/Weronika Gnyś – Katarina Filipova/Nela Padrnosova 4:6, 3:6", "Miłosz Szczypka/Oliver Krupa – Krystian Ślimek/Tomas Havel 0:6, 6:4, 5-10", "od godz. 10.30 – mecze singlowe (2 gry pojedyncze dziewcząt i 2 gry pojedyncze chłopców)", "od godz. 10.30 – mecze singlowe i mikst (2 gry pojedyncze dziewcząt i 2 gry pojedyncze chłopców, 2 gry mikstowe)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rankingi WTA i ATP: Iga Świątek nieco niżej, znaczny spadek Magdy Linette, Hubert Hurkacz wciąż 11, a Majchrzak zachował pozycję", "date": "\n\t\t\t\t\t\t\t\t\t\t14 lutego, 2022\t\t\t\t\t", "text": ["W rankingu WTA tenisistek na najwyższą w karierze szóstą pozycję awansowała po triumfie w Sankt Pertersburgu Estonka Anett Kontaveit. Estonka wyprzedziła między innymi Igę Świątek, która zajmuje teraz dziewiątą lokatę, tę samą, którą zajmowała na koniec sezonu 2021. W TOP 10 ani w TOP 20 nie ma nowych nazwisk.", "W roli liderki 114 tydzień rozpoczęła Australijka Ashleigh Barty, która wyprzedza Aryna Sabalenkę z Białorusi oraz Czeszkę Barborę Krejcikovą. Czołowa piątka bez zmian. W drugiej dziesiątce też tylko nieznaczne przesunięcia.", "Oczywiście martwi znaczy spadek Magdy Linette, która tak daleko nie była dość dawno.", "Pięć lokat w górę przesunęła się słynna Amerykanka Serena Williams, ale jest 242. Jej starsza siostra Venus zajmuje 466 lokatę!", "Jeśli chodzi o inne reprezentantki Polski, o dwie pozycje spadła Katarzyna Kawa, o cztery lokaty awansowała Urszula Radwańska.", "Po awansie do finału imprezy ITF w Porto progres o sześć miejsc zanotowała 277 teraz Maja Chwalińska. Dodajmy, że Maja była w Porto bliska triumfu, gdyż Julia Grabher, o ponad 100 lokat wyżej klasyfikowana od Polki w rankingu WTA, wygrała ostatecznie finał 6:3, 6:7 (2), 7:5. Mecz trwał aż 3 godziny i 18 minut, a Chwalińska nie wykorzystała dużej szansy na końcowy sukces, gdyż w decydującym secie prowadziła z przewagą przełamania 4:2. „Zostawiłam dzisiaj całe serce na korcie, ale tym razem to nie wystarczyło. Pomimo przegranej w finale, zaliczam ten tydzień do bardzo udanych” – napisała po meczu na Facebooku Maja Chwalińska.", "Jeszcze więcej, o dziewięć pozycji, awansowała Weronika Falkowska, z kolei o osiem lokat w dół przesunęła się Katarzyna Piter. Największy awans, podobnie jak przed tygodniem, tym razem o 31 lokat, zaliczyła Joanna Zawadzka.", "TOP 20 rankingu WTA tenisistek na 14 lutego 2022", "Miejsca pozostałych Polek", "U mężczyzn bez zmian. Hurkacz 11.", "W rankingu ATP tenisistów, choć w minionym tygodniu było kilka interesujących imprez, tym razem nie zaszły poważniejsze zmiany. Czołowa dziesiątka, w porównaniu do notowania sprzed tygodnia, ani drgnęła. Przetasowania nastąpiły tylko w obrębie drugiej dziesiątki. Wypadł z TOP 20 Francuz Gael Monfils, na 20. pozycję „wskoczył” zwycięzca z Dallas Amerykanin Reilly Opelka.", "Z Polaków Hubert Hurkacz pozostał na 11. pozycji, rekordowe 79 miejsce zachował Kamil Majchrzak. Lokatę poprawił natomiast nieco Kacper Żuk, który przesunął się dwa miejsca w górę i jest sklasyfikowany na 165 pozycji.", "Liderem pozostał Serb Novak Djoković, który – podobnie jak w notowaniu sprzed tygodnia – wyprzedza Rosjanina Daniiła Miedwiediewa, Niemca Alexandra Zvereva, Stefanosa Tsitsipasa z Grecji oraz mistrza Australian Open 2022 Hiszpana Rafaela Nadala.", "Pozycję zachował zwycięzca z Rotterdamu Kanadyjczyk Felix Auger Aliassime oraz najlepszy w Buenos Aires Norweg Casper Ruud, który w niedzielę nie pozwolił cieszyć się gospodarzom, bowiem w finale Argentina Open 2022 pokonał faworyta Argentyńczyków Diego Sebastiana Schwartzmana 5:7, 6:2, 6:3.", "O trzy lokaty awansował natomiast triumfator z Dallas Amerykanin Reilly Opelka, dzięki czemu obecnie zamyka TOP 20 rankingu ATP.", "Dominacja Amerykanów i rekordowy tie-break", "Dodajmy tylko, że w Dallas dominowali Amerykanie. W spotkaniu decydującym o tytule Reilly Opelka pokonał w dwóch setach wygranych w tie-breakach Jensona Brooksby’ego 7:6 (5), 7:6 (3). Choć wcześniej odpadł główny faworyt gospodarzy, najwyżej klasyfikowany w rankingu ATP spośród amerykańskich tenisistów Taylor Harry Fritz, po raz pierwszy od 18 lat zdarzyło się, że w półfinale turnieju ATP Tour występowali tylko Amerykanie. Opelka sięgnął po swój trzeci w karierze tytuł, nie tracąc w turnieju ani jednego seta,", "Dodajmy, że w półfinale Reilly Opelka pokonał Johna Isnera 7:6 (7), 7:6 (22), a drugi tie-break, w którym rozegrano 46 punktów (24-22), był najdłuższy w całej historii cyklu, czyli od 1990 roku – poinformowano na stronie ATP. Opelka obronił w tej partii dziesięć piłek setowych, zanim przechylił szalę zwycięstwa na swoją stronę.", "TOP 20 rankingu ATP tenisistów na 14 lutego 2022", "Lokaty innych Polaków", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Barty i Djoković na czele rankingów. Świątek na miejscu numer 4, Hurkacz 11", "date": "\n\t\t\t\t\t\t\t\t\t\t31 stycznia, 2022\t\t\t\t\t", "text": ["Ogłoszone zostały nowe notowania (31 stycznia 2022 r.) rankingów WTA tenisistek oraz ATP tenisistów już z uwzględnieniem rezultatów zakończonego wielkoszlemowego turnieju Australian Open 2022. Pozycje liderów zachowali Australijka Ashleigh Barty oraz Serb Novak Djoković. W odniesieniu do reprezentantów Polski najważniejsze to awans Igi Świątek na czwarte miejsce, a więc powrót na zajmowaną już przez pewien czas najwyższą pozycję w karierze, powrót Magdy Linette do TOP 50, a Magdaleny Fręch do TOP 100 rankingu WTA tenisistek oraz powrót Kamila Majchrzaka do TOP 100 rankingu ATP tenisistów. Najwyżej klasyfikowanym polskim tenisistą jest Hubert Hurkacz, który zachował 11. lokatę. Kamil Majchrzak zanotował awans o 12. lokat, na 95 miejsce.", "W rankingu WTA tenisistek swój 112 tydzień na pozycji liderki rozpoczyna właśnie Australijka Ashleigh Barty, która po triumfie w Melbourne jeszcze umocniła się na czele zestawienia. Wiceliderką pozostała Aryna Sabalenka z Białorusi, natomiast na trzecie miejsce przesunęła się Czeszka Barbora Krejcikova. Tuż na czołową trójką plasuje się Iga Świątek.", "Po raz pierwszy w TOP 10 znalazła się finalistka Australian Open 2022 Amerykanka Danielle Rose Collins. która awansowała o 20. pozycji i zamyka obecnie czołową dziesiątkę. Z TOP 10 wypadła Tunezyjka Ons Jabeur, która otwiera teraz drugą dziesiątkę rankingu.", "Z TOP 20 wypadły z kolei Amerykanka Sofia Kenin (95), Japonka Naomi Osaka (85), Rumunka Simona Halep (23), Czeszka Petra Kvitova (24). Bardzo znaczący spadek zanotowały zwłaszcza wielkoszlemowe mistrzynie  Kenin oraz Osaka. Amerykanka z 13 lokaty spadła na miejsce 95, natomiast Japonka, która na kortach kompleksu sportowego Melbourne Park nie obroniła tytułu, spadła z 14. pozycji aż na 85 lokatę.", "Dopiero 244! (tuż przed Urszulą Radwańską) jest teraz słynna Amerykanka Serena Williams, a jej starsza siostra Venus zajmuje 464 lokatę!", "1. Ashleigh Barty (Australia) 8331 pkt., 2. Aryna Sabalenka (Białoruś) 5698 pkt., 3. Barbora Krejcikova (Czechy) 5533 pkt., 4. Iga Świątek 4456 pkt., 5. Karolina Pliskova (Czechy) 4452 pkt., 6. Paula Badosa Gibert (Hiszpania) 4429 pkt., 7. Garbine Muguruza (Hiszpania) 4195 pkt., 8. Maria Sakkari (Grecja) 4071 pkt., 9. Anett Kontaveit (Estonia) 3871 pkt., 10. Danielle Rose Collins (USA) – 3071 pkt., 11. Ons Jabeur (Tunezja) 3070 pkt., 12. Jelena Rybakina (Kazachstan) 2705 pkt., 13. Emma Raducanu (Wielka Brytania) 2664 pkt., 14. Anastazja Pawluczenkowa (Rosja) 2638 pkt., 15. Elina Switolina (Ukraina) 2531 pkt., 16. Jessica Pegula (USA) – 2474 pkt., 17. Cori Gauff (USA) – 2425 pkt., 18. Victoria Azarenka (Białoruś) – 2396 pkt., 19. Belinda Bemcić (Szwajcaria) – 2355 pkt., 20. Angelique Kerber (Niemcy) – 2287 pkt.", "46. Magda Linette 1202 pkt., 99. Magdalena Fręch 734 pkt., 147. (poprzednio 152). Katarzyna Kawa – 460 pkt., 245. (232)Urszula Radwańska 278 pkt., 281. (336) Maja Chwalińska 238 pkt., 382. (387) Weronika Falkowska 148 pkt., 509. (510 Martyna Kubka 92 pkt.,  516 (516). Katarzyna Piter 89 pkt., 645. (645) Anastazja Szoszyna 58 pkt., 812. (811) Anna Hertel 35 pkt., 819. (819) Paula Kania-Choduń 34 pkt., 953. (950). Joanna Zawadzka 23 pkt., 1068. (1064) Weronika Baszak 17 pkt., 1094. (1086). Stefania Rogozińska-Dzik 16 pkt., 1373. (1372). Aleksandra Jeleń 7 pkt., 1509. (1508) Daria Kuczer 5 pkt., 1530. (1528).  Julia Oczachowska 4 pkt.", "W rankingu ATP , przynajmniej w czołówce nie nastąpiły niemal żadne zmiany.  W TOP 10 tylko Matteo Berrettini i Andriej Rublov zamienili się miejscami na pozycjach 6-7. Liderem pozostał Serb Novak Djoković, który wyprzedza Rosjanina Daniiła Miedwiediewa, Niemca Alexandra Zvereva, Greka Stefanosa Tsitsipasa. praz triumfatora z Melbourne Hiszpana Rafaela Nadala. Przewaga Djokovicia nad Miedwiediewem to obecnie  niespełna 900 punktów.", "Hubert Hurkacz nie odniósł sukcesu w Australian Open 2022, ale ponieważ wcześniej też w Melbourne “Hubiemu” się nie wiodło,  zachował 11. lokatę. Nas cieszy powrót do TOP 100 rankingu Kamila Majchrzaka. Co najmniej utrzymanie takiej pozycji gwarantuje udział w turniejach wielkoszlemowych bez konieczności udziału w eliminacjach, bez nerwowego wyczekiwania, które było udziałem “Szumiego” przed Australian Open (i tym, że nie musi brać udziału w kwalifikacjach dowiedział się jako ostatni kilkadziesiąt godzin przed ich rozpoczęciem).", "Z TOP 20 wypadli borykający się od dłuższego czasu z problemami zdrowotnymi słynny Szwajcar Roger Federer (obecnie 30) oraz Austriak Dominic Thiem (obecnie 37).", "1. Novak Djoković (Serbia) 11015 pkt., 2. Daniił Miedwiediew (Rosja) 10125 pkt., 3. Alexander Zverev (Niemcy) 7780 pkt., 4. Stefanos Tsitsipas (Grecja) 7170 pkt., 5. Rafael Nadal (Hiszpania) 6875 pkt., 6. Matteo Berrettini (Włochy) 5278 pkt., 7. Andriej Rublow (Rosja) 4830 pkt., 8, Casper Ruud (Norwegia) 4065 pkt., 9. Felix Auger-Aliassime (Kanada) 3923 pkt., 10. Jannik Sinner (Włochy) 3705 pkt., 11. Hubert Hurkacz 3336 pkt., 12. Denis Shapovalov (Kanada) 2930 pkt., 13. Cameron Norrie (Wielka Brytania) 2865 pkt., 14. Diego Sebastian Schwartzman 2640 pkt.,  15. Asłan Karacew (Rosja) 2633 pkt., 16. Gael Monfils (Francja) 2553 pkt., 17. Pablo Carreno Busta (Hiszpania) 2475 pkt., 18. Cristian Garin (Chile) 2420 pkt., 19. Roberto Bautista Agut (Hiszpania) 2385 pkt., 20. Taylor Harry Fritz (USA) – 2310 pkt.", "95. (poprzednio 107) Kamil Majchrzak 743 pkt., 172. (171) Kacper Żuk 379 pkt., 363. (422) Daniel Michalski  120 pkt., 469. (466). Paweł Ciaś  77 pkt., 539. (501) Jerzy Janowicz  60 pkt., 678. (678) Michał Dembek 38 pkt., 807 (827) Maciej Rajski 23 pkt., 865. (861) Jan Zieliński  18 pkt., 936. (836) Wojciech Marek  15 pkt., 975. (967) Maks Kaśnikowski 13 pkt., 983. (974) Yann Wójcik  13 pkt., 1022. (1013) Szymon Kielan 11 pkt., 1038. (1038) Michał Mikuła 11 pkt., 1203. (1202) Szymon Walków 6 pkt., 1276. (1273) Adrian Andrzejczuk 5 pkt., 1361. (1350 Martyn Pawelski 4 pkt., 1374, (1366) 1366. Piotr Matuszewski 4 pkt., 1436 (1427) Piotr Gryńkowski 4 pkt., 1506. (1495) . Aleksander Orlikowski 3 pkt., 1596. (1586) Marcel Kamrowski 2 pkt., 1665. (1657) Olaf Pieczkowski 2 pkt., 1670 (1662) . Filip Kolasiński 2 pkt., 1698. (1484) Mikołaj Lorens 2 pkt., 1777 (1768). Mateusz Terczyński 1 pkt., 1891 (1882) Piotr Pawlak 1 pkt., 1891 (1882) Borys Zgoła 1 pkt., 2072, (2068)  Dominik Nazaruk 1 pkt., 2072 (2068) Filip Pieczonka 1 pkt., 2072 (2068) Maciej Smoła 1 pkt., 2072 (2123) Alan Bojarski 1pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Collins wygrywa ze Świątek. Finał Australian Open nie dla Polki", "date": "\n\t\t\t\t\t\t\t\t\t\t28 stycznia, 2022\t\t\t\t\t", "text": ["Iga Świątek, rozstawiona turnieju z numerem siódmym oraz Danielle Rose Collins (numer 27. imprezy) zmierzyły się ze sobą po raz drugi na zawodowych kortach. W poprzednim sezonie Polka pokonała Amerykankę w lutym 2021 roku podczas wygranego przez siebie turnieju rangi WTA 500 w Adelajdzie odbywającego się wówczas po wielkoszlemowym Australian Open. Collins skreczowała wtedy w połowie drugiego seta, kiedy tenisistka z Raszyna prowadziła 6:2, 3:0.", "W czwartek na Rod Laver Arena w Melbourne było zupełnie inaczej, a w poczynaniach Igi Świątek wyraźnie widoczne było zmęczenie dwoma poprzednimi, bardzo wyczerpującymi i długimi meczami  z Rumunką Soraną-Mihaelą Cirsteą oraz Estonką Kaią Kanepi (czytaj też: ", "). Zabrakło również skutecznego serwisu, a to pozwalało rywalce przejmować inicjatywę na korcie.", "Polka zaczęła czwartkowe spotkanie najgorzej jak było można. Na otwarcie straciła podanie, własnego serwisu nie utrzymała również w gemie trzecim, więc Amerykanka błyskawicznie z przewagą dwóch przełamań objęła prowadzenie 3:0. Podopieczna trenera Tomasza Wiktorowskiego pierwszego gema w meczu zdobyła dopiero przegrywając 0:4.", "Dopiero od wyniku 0:4 nie mająca już nic do stracenia w tym secie Polka zaczęła grać lepiej. W ósmym gemie Świątek zdołała nawet odrobić stratę jednego przełamania, “wyciągnęła” rezultat na 4:5, ale na więcej tenisistka z Florydy nie pozwoliła. W gemie 10. Amerykanka zamknęła pierwszego seta zwycięstwem 6:4, wygrywając własnego gema serwisowego 40:15.", "? ", " by name, Melbourne by nature ⚡️", " • ", " ", "Druga partia miała niestety dla Polski bliźniaczy przebieg. Znowu już na otwarcie Amerykanka uzyskała przełamanie, ponownie szybko objęła prowadzenie 4:0 i  bardzo pewnie awansowała do sobotniego finału.", "W wykonaniu najlepszej polskiej tenisistki ten półfinał na pewno miał wyglądać zupełnie inaczej.", "– Dałam z siebie wszystko. Oczywiście nie jestem zadowolona z dzisiejszego rezultatu, ale Danielle zagrała kapitalnie. To był świetny tenis – powiedziała Iga Świątek podczas pomeczowej konferencji prasowej.", "– Przez całe spotkanie szukałam sposobu, jak ją pokonać, ale nie mogłam go znaleźć. Danielle była jak w transie. Sama czasem mam tak na korcie, że trudno jest mnie powstrzymać. Dziś w takiej formie była Danielle – dodała polska tenisistka.", "– Z kimś takim jeszcze nie grałam. Collins zagrywała najmocniejsze piłki, z jakimi miałam do tej pory do czynienia. Oczywiście mówię o meczach. Na treningach mierzyłam się z takimi zagraniami. W trakcie spotkań tenisiści nie chcą podejmować jednak aż takiego ryzyka. Dla niej te mocne piłki nie były zresztą aż tak ryzykowne. Kontrolowała je. Jestem pod wrażeniem tego, jak zagrała. Mam do niej ogromny szacunek – stwierdziła Iga Świątek.", "Podczas konferencji prasowej Świątek nie tylko opowiedziała o czwartkowym półfinale. Podsumowała również swój występ Australian Open. – Czuję, że poprawiłam grę na twardym korcie. Zawsze będę się lepiej czuła na mączce, ale uważam, że mam teraz większą kontrolę na takiej nawierzchni. Częściej mogę przejmować inicjatywę i realizować taktykę, a nie tylko dostosowywać się do tego, co grają przeciwniczki. Chcę jeszcze poprawić mój serwis. Czuję, że jest jeszcze wiele elementów, w których mogę się rozwinąć. To dobrze. Gdybym czuła, że już osiągnęłam maksimum, to byłby mój koniec – stwierdziła polska tenisistka.", "Polka została zapytana także o to, kto zwycięży w finale Australian Open 2022. Choć nie potrafiła jednoznacznie odpowiedzieć, zwróciła uwagę na to, czemu będzie się przyglądać. – Jestem ciekawa, jak będzie wyglądał finał. Z pewnością będę go oglądać i wyciągać wnioski . Będę podpatrywać Ashleigh Barty. To ona jest teraz numerem jeden i jestem ciekawa, jak poradzi sobie z tak grającą Collins. Spróbuję się od niej czegoś nauczyć – zakończyła Świątek.", "Iga Świątek, mimo czwartkowej porażki i tak zanotowała swój najlepszy występ w Australian Open, w którym w debiucie w 2019 roku odpadła w II rundzie, a w dwóch poprzednich sezonach (2020 oraz 2021) w rundzie IV (1/8 finału).", "Półfinał w Melbourne to drugi w dotychczasowej karierze jej wynik w turniejach wielkoszlemowych. Dalej dotarła tylko w zwycięskim French Open 2020.", "W poniedziałek 31 stycznia w rankingu WTA ogłoszonym już po wielkoszlemowym turnieju w Melbourne, Iga Świątek powróci na najwyższe zajmowane dotychczas czwarte miejsce.", "Danielle Rose Collins w 2019 roku była w półfinale Australian Open. Teraz poprawiła tamto osiągnięcie, po raz pierwszy zagra w wielkoszlemowym finale.  W poniedziałek po raz pierwszy w karierze znajdzie się też w TOP 20 rankingu WTA tenisistek.", "W finale, który zostanie rozegrany w sobotę 29 stycznia o godzinie 9.30 czasu polskiego na Rod Laver Arena, Danielle Rose Collins zmierzy się z Australijką Ashleigh Barty, liderką rankingu WTA tenisistek. W półfinale Barty pokonała w czwartek Amerykankę Madison Keys (51. WTA) 6:1, 6:3.", "Liderka rankingu WTA po raz kolejny nie dała szans przeciwniczce. W pierwszym secie Australijka już w gemie otwarcia przełamała podanie Amerykanki, w ogóle tracąc w tym secie tylko jednego gema. Druga partia była nieco bardziej wyrównana, ale Madison Keys zdołała ugrać trzy gemy. Kluczowy okazał się gem szósty, w którym Australijka odebrała serwis Amerykance, wyszła na prowadzenie 4:2 i przewagi już nie roztrwoniła. pewnie po raz pierwszy w karierze meldując się w finale wielkoszlemowej imprezy we własnej ojczyźnie,", "Dominacja Ashleigh Barty w czwartkowym półfinale nie podlegała dyskusji. Mecz trwał zaledwie 68 minut. Keys, która wcześniej wyeliminowała w Melbourne Barborę Krejcikovą (4. WTA), czy Hiszpankę Paulę Badosę Gibert (6. WTA), tym razem długimi fragmentami spotkania, była na korcie zupełnie bezradna.", "Ashleigh Barty przez Australian Open 2022 “idzie jak burza”. W drodze do finału w sześciu rozegranych spotkaniach straciła raptem 21 gemów.", "Iga Świątek nie została pierwszą polską tenisistką, która wystąpi w finale Australian Open, wyrównała tylko osiągnięcie Agnieszki Radwańskiej, która w 1/2 finału w Melbourne była w 2014 oraz 2016 roku.. Australijczycy na triumf swojej tenisistki w grze pojedynczej kobiet czekają od 1978 roku, kiedy triumfowała Chris (właściwie Christine) O’Neil, w finale pokonując 6:3, 7:6 (3) Amerykankę Betsy Nagelsen. To był turniej w którym w grze podwójnej mężczyzn po tytuł sięgnął Wojciech Fibak w parze z Australijczykiem Kimem Warwickiem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wielki finał Nadal – Miedwiediew w Melbourne", "date": "\n\t\t\t\t\t\t\t\t\t\t28 stycznia, 2022\t\t\t\t\t", "text": ["Przeciwnikiem Hiszpana Rafaela Nadala (5. ATP) w finale gry pojedynczej mężczyzn wielkoszlemowego turnieju tenisowego Australian Open 2022 będzie aktualny wicelider rankingu ATP tenisist", "ó", "w Rosjanin Daniił Miedwiediew. W p", "ó", "łfinale, podobnie jak przed rokiem tenisista z Moskwy pokonał na Rod Laver Arena w Melbourne Greka Stefanosa Tsitsipasa, tym razem w czterech setach 7:6 (5), 4:6, 6:4, 6:1.", "Cztery sety na Rod Laver Arena", "Spotkanie przez trzy początkowe sety było niezwykle zacięte i wyrównane. O losach pierwszego seta zadecydował tie-break, w którym minimalnie lepszy okazał się Rosjanin. Stefanos Tsitsipas miał czego żałować, gdyż w decydującej rozgrywce prowadził 4:1, ale przewagi nie zdołał utrzymać. Grek nie zamierzał jednak rezygnować, w drugiej doprowadzając do remisu w setach 1:1. Tsitsipas roztrwonił wprawdzie początkowe prowadzenie 2:0, ale raz jeszcze wygrał gema serwisowego rywala w gemie dziewiątym, po tym jak Miedwiediew popełnił podwójny błąd serwisowy i tym razem przewagę „dowiózł” już do końca.", "Grek mógł pójść „za ciosem” w gemie otwarcia trzeciej partii nie wykorzystał break-pointów, a następnie inicjatywę na korcie zaczął przejmować 25-letni tenisista z Moskwy.", "Jak się wydaje przełomowym momentem całego spotkania był 10. gem trzeciego seta. Miedwiediew wygrał wówczas gema serwisowego rywala wygrywając partię 6:4, objął w meczu prowadzenie 2:1, by w ostatnim, jak się okazało, secie – nie dać już Grekowi szans. W czwartej partii Stefanos Tsitsipas zapisał na swoim koncie już tylko jednego gema.", "Czwarty finał Rosjanina", "Daniił Miedwiediew w wielkoszlemowym finale znalazł się po raz czwarty w karierze i stanie przed szansą sięgnięcia po drugi tytuł. Na razie ma na koncie triumf w US Open 2021.", "Mecz trwał dwie godziny i 30 minut. Miedwiediew posłał 13 asów, dwukrotnie został przełamany, wykorzystał cztery z 12 break-pointów, miał 39 zagrań wygrywających oraz popełnił 28 niewymuszonych błędów. Tsitsipas zaserwował pięć asów, miał 35 winnerów oraz 32 własne, niewymuszone błędy.", "Zagrają o tytuły wielkoszlemowe w Melbourne", "Jedno jest już pewne. Po niedzielnym finale, który rozpocznie się o godzinie 9.30 czasu polskiego albo Rafael Nadal zdobywając 21. tytuł wielkoszlemowy zostanie samodzielnym liderem klasyfikacji wszech czasów, pod względem liczby tytułów wielkoszlemowych w grze pojedynczej wśród tenisistów albo Daniił Miedwiediew obejmie prowadzenie w rankingu ATP tenisistów, w notowaniu z 31 stycznia wyprzedzając dotychczasowego lidera Serba Novaka Djokovicia, który nie bronił tytułu i straci w najbliższym notowaniu 2000 punktów rankingowych.", "Wcześniej w nocy z soboty na niedzielę o godz. 5 czasu polskiego finał gry podwójnej kobiet, w którym Czeszki Barbora Krejcikova i Katerina Siniakova zmierzą się z parą kazachsko-brazylijską Anna Danilina/Beatriz Haddad Maia.", "Natomiast już najbliższej nocy, z piątku na sobotę czasu polskiego wewnątrz australijski finał gry podwójnej mężczyzn: Thanasi Kokkinakis/Nick Kyrgios kontra para Matthew Ebden/Max Purcell.", "Z kolei w sobotę o 9.30 czasu polskiego finałowe spotkanie gry pojedynczej kobiet, w którym liderka rankingu WTA tenisistek Australijka Ashleigh Barty, na pewno już pozostania numerem 1 rankingu WTA, zmierzy się z pogromczynią Igi Świątek Amerykanką Danielle Rose Collins (30. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Rafael Nadal w finale i krok od rekordu", "date": "\n\t\t\t\t\t\t\t\t\t\t28 stycznia, 2022\t\t\t\t\t", "text": ["Piątek 28 stycznia, 12 dzień wielkoszlemowego turnieju Australian Open 2022, to przede wszystkim p", "ó", "łfinały gry pojedynczej mężczyzn. Pierwszym finalistą został Hiszpan Rafael Nadal (5. ATP), kt", "ó", "ry w trzech setach pokonał Włocha Matteo Berrettiniego (7. ATP) 6:3, 6:2, 3:6. 6:3. W niedzielę słynny hiszpański tenisista z Majorki stanie przed szansą sięgnięcia po drugie w karierze mistrzostwo w Melbourne, a przede wszystkim po rekordowy w przypadku męskiego tenisa 21. wielkoszlemowy tytuł w grze pojedynczej mężczyzn.", "29. wielkoszlemowy finał Hiszpana", "W piątek Rafael Nadal walczył o swój 29. wielkoszlemowy finał, szósty w Melbourne, gdzie triumfował w 2009 roku. Mógł też zrobić przedostatni krok na drodze po 21. w karierze tytuł wielkoszlemowy w grze pojedynczej i objęcie samodzielnego przodownictwa w klasyfikacji wszech czasów, jeśli chodzi o liczbę wielkoszlemowych tytułów singlowych wśród tenisistów. Włoch rozgrywał trzeci wielkoszlemowy półfinał i stał przed szansą drugiego awansu do finału (o tytuł walczył w Wimbledonie 2021 po pokonaniu w półfinale z Huberta Hurkacza, ale przegrał na wimbledońskiej trawie z Novakiem Djokoviciem. Obaj tenisiści zmierzyli się zw sobą po raz drugi i po raz drugi miało to miejsce w turnieju wielkoszlemowym. Przed trzema laty w US Open Rafael Nadal wygrał 7:6 (6), 6:4, 6:1. Tym razem spotkanie było trzysetowe, ale ponownie lepszy i to w sposób chyba nawet łatwiejszy niż można się było spodziewać, okazał się Hiszpan.", "What it means to be back in an ", " final ?", " • ", " ", "Już w drugim gemie meczu Rafael Nadal uzyskał przełamanie i Włoch mimo starań straty serwisu nie był w stanie odrobić. Set otwarcia pewnie 6:3 dla Rafaela Nadala.", "Druga partia potoczyła się dla tenisisty z Majorki jeszcze korzystniej. Tym razem po odebraniu serwisu rywalowi w pierwszym i trzecim gemie Hiszpan szybko objął prowadzenie 3:0 z przewagą podwójnego przełamania i takiej przewagi nie roztrwonił wygrywając seta 6:2.", "Trzeci set dla Włocha", "Zapowiadało się szybkie zwycięstwo Rafaela Nadala, tymczasem rozkręcający się stopniowo tenisista włoski w trzeciej partii w pierwszym i trzecim gemie wprawdzie z trudem, ale utrzymał podanie, a w końcówce okazał się skuteczniejszy. To on zanotował jedyne przełamanie w gemie ósmym i za chwilę zwyciężając w secie 6:3 przedłużył rywalizację.", "Dominacja Nadala", "W piątek nad ranem czasu polskiego zawodnikiem lepszym był jednak bezwzględnie Rafael Nadal i do pięciosetowej batalii nie doszło. W najbardziej chyba wyrównanej czwartej partii to Hiszpan zapisał na swoim koncie kluczowe przełamanie w gemie ósmym i po dwóch godzinach 55 minutach puszczał Rod Laver Arena jako zwycięzca. po wykorzystaniu przy własnym serwisie drugiej piłki meczowej (błąd popełnił wówczas Berrettini).", "– Naprawdę chcę wygrać i wiem, że mogę to zrobić – mówił przed meczem Matteo Berrettini. W rzeczywistości był wyraźnie słabszy, w dwóch pierwszych setach wręcz bezradny, Jeden zryw w trzecim secie nie mógł wystarczyć, by Berrettini został pierwszym w historii Włochem, finalistą Australian Open.", "Rafael Nadal awansował w do niedzielnego finału Australian Open 2022 w bardzo dobrym stylu, poza końcówką trzeciej partii dominując na korcie.", "Rafael Nadal zaserwował w piątek pięć asów, popełnił dwa podwójne błędy, serwisowe, posłał  28  uderzeń kończących oraz zanotował 19 niewymuszonych błędów. Matteo Berrettini miał 14 asów, dwa podwójne błędy serwisowe, 38 akcji wygrywających  i 39 niewymuszonych błędów. Hiszpan zdobył 108 z 204 rozegranych punktów oraz wykorzystał 4 z 8 break-pointów.", "500 zwycięstw w Tourze", "Rafael Nadal odniósł w piątek jubileuszowe 500 zwycięstwo w ATP Tour na kortach twardych. Tenisiście z Majorki już tylko zwyciestwa w niedzielnym finale brakuje, żeby z 21 tytułami wielkoszlemowymi w grze pojedynczej mężczyzn zostać wśród tenisistów liderem klasyfikacji wszech czasów (obecnie z 20 tytułami na koncie dzieli pierwsze miejsce z Serbem Novakiem Djokoviciem oraz Szwajcarem Rogerem Federeren.", "Dodać należy, że z powodu opadów deszczu spotkanie Rafael Nadal – Matteo Berrettini rozegrane zostało na Rod Laver Arena pod dachem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ashleigh Barty mistrzynią Australian Open!", "date": "\n\t\t\t\t\t\t\t\t\t\t29 stycznia, 2022\t\t\t\t\t", "text": ["Wystarczyło jedno przełamanie", "Sobotni finał gry pojedynczej kobiet od początku był wyrównany, a Danielle Collins, dla której był to pierwszy w karierze finał turnieju wielkoszlemowego, pokazywała, że Ashleigh Barty, która do decydującego meczu dotarła w imponującym stylu tracąc tylko 21 gemów, nie będzie miała łatwo.", "Po czterech początkowych gemach pewnie wygrywanych przez tenisistki serwujące, w piątym pierwsza break-pointa uzyskała Amerykanka, ale szansy nie wykorzystała. Barty wybroniła się wygrywającym forhendem po krosie. Czego nie dokonała Collins, stało się w kolejnym gemie udziałem Australijki. Amerykanka straciła podanie, popełniając przy break-poincie podwójny błąd serwisowy. Liderka rankingu WTA objęła prowadzenie 3:2 z przełamaniem i przewagi nie roztrwoniła po 40 minutach, wygrywając pierwszą partię finału 6:3.", "Stracona szansa Amerykanki", "We wcześniejszych fazach turnieju w Melbourne Danielle Collins dwukrotnie powracała do meczu, po przegraniu pierwszego seta, eliminując Dunkę Clarę Tauson oraz Belgijkę Elise Mertens. Liderka rankingu tenisistek na to nie pozwoliła, a Amerykanka na pewno długo będzie zastanawiała się, w jaki sposób roztrwoniła bardzo dużą przewagę w secie drugim i przynajmniej nie doprowadziła do rozstrzygającego seta trzeciego.", "Drugą partię Danielle Collins rozpoczęła świetnie, gdyż przełamała serwis Barty w gemie drugim, obejmując prowadzenie 2:0. W gemie trzecim Australijka miała wprawdzie break-pointa, lecz go nie wykorzystała, popełniając błąd z wolejowego bekhendu. Pófinałowa pogromczyni Igi Świątek w gemie szóstym raz jeszcze zdobyła przełamanie, prowadziła 5:1 i wydawało się, że decydujący set trzeci jest nieunikniony. Tymczasem Barty, nie mając już w tym secie praktycznie nic do stracenia, pokazała klasę. Australijka odrobiła stratę dwóch przełamań, później przegrywała jeszcze 5:6, a o zwycięstwie w secie decydował tie-break. W nim Ashleigh Barty nie dała już rywalce szans. Szybko objęła prowadzenie 4:0 i już przy pierwszym z wypracowanych czterech meczboli, po niespełna półtorej godziny gry, zwycięsko zakończyła spotkanie, po raz pierwszy w karierze wygrywając wielkoszlemowy turniej we własnej ojczyźnie. Danielle Collins na pierwszy wielkoszlemowy triumf musi jeszcze poczekać. W sobotę kilka razy była o dwie wygrane akcje od doprowadzenia do decydującego trzeciego seta.", "Australia czekała 44 lata", "Finalistki Australian Open 2022 zmierzyły się ze sobą po raz piąty. Obecny bilans: 4:1 dla Ashleigh Barty. Na triumf swojej tenisistki w grze pojedynczej kobiet w Australian Open Australia czekała aż 44 lata. Poprzednio australijską mistrzynią tego wielkoszlemowego turnieju była Chris (właściwie Christine) O’Neil, która zwyciężyła w 1978 roku po pokonaniu w finale Amerykanki Betsy Nagelsen McCormack.", "Evonne Goolagong Cawley crowned Ashleigh Barty the champion of the Australian Open ???", " ", " ", "Trzeci wielkoszlemowy triumf ", "Barty w grze pojedynczej", "Ashleigh Barty, wygrywając w sobotę Australian Open 2022, sięgnęła po swój trzeci wielkoszlemowy tytuł w karierze w grze pojedynczej. Australijka jest także mistrzynią French Open 2019 oraz Wimbledonu 2021. W poniedziałek rozpocznie swój 112 tydzień w roli liderki rankingu ATP tenisistek. To było zresztą już pewne przed finałem na Rod Laver Arena. Australijka ma poza tym w dorobku wielkoszlemowy tytuł w grze podwójnej, zdobyty w US Open 2018 w parze z Amerykanką Coco Vandeweghe.", "??? SPORT | L’Australienne Ashleigh ", " remporte l’Open d’Australie. ", "Największy sukces Collins", "Mimo finałowej porażki Danielle Collins odniosła w Australian Open 2022 największy sukces w karierze, docierając do finału turnieju wielkoszlemowego. Wcześniej w imprezach wielkoszlemowych tylko raz, w Australian Open 2019, była w półfinale. W poniedziałek w nowym notowaniu rankingu WTA po raz pierwszy w karierze znajdzie się w TOP 10 światowego rankingu tenisistek.", "Dodać jeszcze można, że Danielle Rose Collins w marcu 2021 przeszła operację endometriozy, po powrocie na korty ma bilans spotkań 36-11, sięgając po swoje dwa pierwsze tytuły w turniejach WTA Tour w turniejach w Palermo i San Jose.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzowie juniorskiego Australian Open", "date": "\n\t\t\t\t\t\t\t\t\t\t29 stycznia, 2022\t\t\t\t\t", "text": ["W finale gry pojedynczej dziewcząt Chorwatka Petra Marcinko (925. WTA), rozstawiona z numerem pierwszym, zmierzyła się z turniejową „ósemką”, Belgijką Sofią Costoulas, zwyciężając po 76 minutach rywalizacji 7:5, 6:1.", "Niezwykle zacięty był finał gry pojedynczej chłopców. Triumfował najwyżej rozstawiony Amerykanin Bruno Kuzuhara (nr 1., 1134. ATP), wygrywając z Czechem Jakubem Mensikiem (nr 4) 7:6, 6:7, 7:5. Mecz trwał 4 godziny i 13 minut.", "Dodać trzeba, że w trzecim secie przy stanie 5:4 dla Kuzuhary, Mensik poprosił o przerwę medyczną, którą spędził w pozycji niemal leżącej na korcie. Przy stanie 30:30, w tym, ostatnim jak się później okazało gemie, Czech  nie był już w stanie ustać na nogach. Konsekwencja tego to dwa podwójne błędy serwisowe, strata podania i koniec meczu.", "Po ostatniej piłce Mensik ponownie padł na kort, ale nie zdołał się już z niego podnieść. Kuzuhara natychmiast podbiegł do niego, żeby podziękować za walkę, ale Czech nie miał sił na nic – przybił tylko „piątkę”. Potem tenisistą musieli zająć się medycy, a czeski tenisista z kortu został zwieziony na wózku.", "W grze podwójnej juniorów zwyciężyła para Bruno Kuzuhara/Coleman Wong (USA, Hong Kong) i tym samym Kuzuhara opuścił Melbourne w podwójnej koronie.", "W rywalizacji juniorek w grze podwójnej triumfowały Amerykanka Clervie Ngounoue i Rosjanka Diana Shnaider.", "Przypomnijmy, że Polskę w juniorskim Australian Open 2022 reprezentowali Olaf Pieczkowski, Borys Zgoła oraz Malwina Rowińska. W grze pojedynczej chłopców Olaf Pieczkowski (13. ITF), który był rozstawiony z numerem ósmym oraz Borys Zgoła (43. ITF) odpadli w II rundzie, natomiast w grze pojedynczej dziewcząt Malwina Rowińska (117. ITF) nie przebrnęła dwustopniowych kwalifikacji, wygrywając tylko pierwsze spotkanie.", "W grze podwójnej juniorów para Olaf Pieczkowski/Borys Zgoła została wyelimimowama w I rundzie, podobnie jak w grze podwójnej juniorek rosyjsko-polska para Mirra Andriejewa/Malwina Rowińska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Znamy mistrzów miksta. Tytuł dla pary Mladenović/Dodig", "date": "\n\t\t\t\t\t\t\t\t\t\t28 stycznia, 2022\t\t\t\t\t", "text": ["77 minut finału", "Australijczycy Jaimee Fourlis i Jason Kubler przystąpili do imprezy na kortach w Melbourne Park dzięki “dzikiej karcie”, a po czterech zwycięstwach z teoretycznie lepszymi rywalami dotarli aż do finału. W decydującym meczu rozegranym na Rod Laver Arena niespodzianki nie było, reprezentanci gospodarzy dość wyraźnie ustępowali parze francusko-chorwackiej. Specjalnych emocji nie było. Kristina Mladenović i Ivan Dodig zwyciężyli pewnie w dwóch setach 6:3, 6:4.", "Lift it up ? ", " • ", " • ", " • ", " ", "Jaimee Fourlis i Jason Kubler wprawdzie jako pierwsi uzyskali w meczu finałowym przełamanie, gdyż w trzecim gemie pierwszego seta podanie straciła Kristina Mladenović, ale faworyci natychmiast odpowiedzieli re-breakiem, zaś w gemie ósmym raz jeszcze przełamali serwis Jaimee Fourlis, by za chwilę zwyciężyć w partii otwarcia 6:3.", "O losach drugiego seta, a zarazem meczu, ponownie przesądziła dwukrotna strata serwisu przez 22-letnią Jaimee Fourlis. Pierwsze przełamanie para australijska wprawdzie odrobiła odbierając serwis Mladenović, ale drugiego już jednak nie.", "Kristina Mladenović i Ivan Didig zwyciężyli ostatecznie po 77 minutach 6:3, 6:4 kończąc spotkanie finałowe wygranym gemem serwisowym Dodiga. Przy piłce meczowej skutecznym kończącym wolejem popisała się Francuzka.", "Niespodziewany sukces", "Dla młodych Australijczyków, którzy raczej nie grają debla, a parę mieszaną stworzyli na użytek Australian Open (w singlu oboje odpadli w II rundzie kwalifikacji) już sam awans do finału to duży, niespodziewany sukces. W konfrontacji z tak świetnymi specjalistami gry podwójnej jak ich finałowi rywale, skazani byli na porażkę i wydarzenia na Rod Laver Arena potwierdziły przewidywania.", "Dla Kristiny Mladenović, Francuzki serbskiego pochodzenia, to już ósmy tytuł wielkoszlemowy w karierze, Pięć zdobyła w grze podwójnej (French Open 2016, 2019, 2020; Australian Open 2018, 2020), a trzy w grze mieszanej (Wimbledon 2013, Australian Open 2014, 2022). Ivan Dodig to zwycięzca French Open 2015 i Australian Open 2021 w grze podwójnej oraz French Open 2018, French Open 2019, Wimbledonu 2019 i Australian Open 2022 w grze mieszanej, srebrny medalista Igrzysk Olimpijskich Tokio 2020 w grze podwójnej. Piątkowy triumf to zatem dla Chorwata szósty tytuł wielkoszlemowy w karierze.", "Po wcześniejsze triumfy w grze mieszanej Kristina Mladenović sięgała grając w parze z  Danielem Nestorem, Kanadyjczykiem pochodzenia jugosłowiańskiego. Partnerką Ivana Dodiga, gdy ten zwyciężał wcześniej w mikście, była  tajwańska tenisistka Latisha Chan (wcześniej znana jako Chan Yung-Jan).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tsitsipas i Miedwiediew grają dalej", "date": "\n\t\t\t\t\t\t\t\t\t\t26 stycznia, 2022\t\t\t\t\t", "text": ["Koncert gry Tsitsipasa", "W pierwszym ze środowych ćwierćfinałów gry pojedynczej mężczyzn Stefanos Tsitsipas (4. ATP), który wcześniej w Melbourne nie zachwycał, a w 1/8 finału z najwyższym trudem uporał się w pięciu setach z Amerykaninem Taylorem Harry Fritzem, nadspodziewanie łatwo pokonał Włocha Jannika Sinnera (10. ATP), wygrywając 6:3, 6:4, 6:2. W środę na Rod Laver Arena w Melbourne Tsitsipas zagrał koncertowo. W półfinale zameldował się w imponującym stylu, nie tylko nie tracąc seta, ale też ani jednego własnego podania. Więc ej, nie musiał bronić się przed stratą serwisu. Bezradny Włoch nie był w stanie wypracować sobie choćby jednego break-pointa.", "Pierwszy w Australian Open 2022 mecz singla mężczyzn, w którym zmierzyli się dwaj tenisiści TOP 10 rankingu ATP, miał zaskakująco jednostronny przebieg. Stefanos Tsitsipas nie dał Jannikowi Sinnerowi żadnych szans. Greka nie wybiła z uderzenia także kilkunastominutowa przerwa, spowodowana opadami deszczu, do której doszło, gdy Tsitsipas miał na koncie wygranego pierwszego seta oraz objął prowadzenie 2:1 po przełamaniu serwisu rywala na początku drugiej partii.", "Trzysetowy pojedynek trwał dwie godziny i sześć minut. W pierwszej i drugiej partii Grekowi wystarczyło jedno przełamanie, natomiast w secie trzecim dwukrotnie odebrał serwis rywalowi. Tsitsipas utrzymał przewagę bez poważniejszych kłopotów. Sinner nie wypracował choćby jednej okazji do przełamania serwisu przeciwnika.", "Zwycięski powrót Miedwiediewa", "Znacznie bardziej emocjonującym, wręcz dramatycznym, był drugi środowy półfinał gry pojedynczej mężczyzn. Wicelider rankingu ATP Rosjanin Daniił Miedwiediew przegrywał już z Kanadyjczykiem Felixem Auger-Aliassime 0:2 w setach, by zaliczyć bardzo spektakularny powrót, obronić nawet meczbola i zwyciężyć ostatecznie 6:7 (4), 3:6, 7:6 (3), 7:5, 6:4.", "Mecz od początku był bardzo zacięty i wyrównany, przy czym długo nieco korzystniej prezentował się na korcie i był nieco skuteczniejszy tenisista kanadyjski. Felix Auger-Aliassime wygrał dwa pierwsze sety, ale – jak się później okazało – nie zdołał zwyciężyć w całym meczu.", "Ażeby było dramatyczniej, na początku tie-breaka trzeciego seta, przy prowadzeniu Daniiła Miedwiediewa 2:1 z przewagą mini-breaka i przed dwoma podaniami Rosjanina, nastąpiła – spowodowana deszczem, na szczęście niedługa – przerwa. Po powrocie tenisistów na kort wicelider rankingu ATP zwycięsko dokończył tie-breaka, tracąc tylko jeden punkt, wygrał trzecią partię 7:6 (2) i rywalizacja trwała więc dalej.", "W czwartym secie Miedwiediew miał break-pointa (na prowadzenie 5:4), ale Kanadyjczyk wybronił się. W następnym gemie, dziesiątym, już przy podaniu Rosjanina, miał nawet piłkę meczową. Na tym etapie rywalizacji zdarzyć mogło się wszystko. Więcej opanowania wykazał tenisista rosyjski, który uzyskał przełamanie na 6:5 i choć w kolejnym gemie, przy własnym serwisie, nie wykorzystał trzech setbii, przy czwartym zamknął zamknął partię, doprowadzając do rozstrzygającego seta piątego.", "Teraz to „będący na fali” Daniił Miedwiediew był w korzystniejszej sytuacji, a wydarzenia na korcie potwierdziły te przypuszczenia. Wprawdzie w drugim gemie to Kanadyjczyk miał break pointa na 2:0, ale go nie wykorzystał, natomiast w gemie trzecim przełamanie uzyskał Daniił Miedwiediew i przewagi już nie roztrwonił. Kanadyjczyk walczył do końca, ale już nie dal rady przechylić szali zwycięstwa na swoją korzyść.", "Ostatecznie to Daniił Miedwiediew, zaliczając niesamowity „powrót do meczu”, wygrał po blisko pięciogodzinnej batalii 6:7 (4), 3:6, 7:6 (3), 7:5, 6:4 i to on będzie w piątek półfinałowym przeciwnikiem Stefanosa Tsitsipasa.", "Rosjanin zachowuje też szanse, żeby po turnieju Australian Open 2022 zostać nowym liderem rankingu ATP tenisistów, ale żeby zdetronizować prowadzącego od dłuższego czasu Serba Novaka Djokovicia, musi zwyciężyć w turnieju w Melbourne.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk odpadł w Quimper", "date": "\n\t\t\t\t\t\t\t\t\t\t27 stycznia, 2022\t\t\t\t\t", "text": ["Turniej ma dość ciekawą obsadę, bowiem wśród uczestników znalazło się przynajmnniej kilku dość znanych tenisistów, jak Francuzi: Jo-Wifried Tsonga (obecnie 260. ATP), Lucas Pouille (160. ATP), Gilles Simon (123. ATP), Portugalczyk Joao Sousa (140. ATP), Austriak Dennis Novak (118. ATP), Kanadyjczyk Vasek Pospisil (138. ATP), czy rewelacyjnie spisujący się w pierwszych dniach 2022 roku w ATP Cup w Sydney Rosjanin Roman Safiullin (149. ATP).", "W I rundzie (1/16 finału) właśnie Gillesa Simona, niegdyś numer 6. rankingu ATP, triumfatora 14. turnieju ATP Tour, wyeliminował Kacper Żuk, który odniósł swoje pierwsze zwycięstwo w sezonie 2022, pokonując rozstawionego w imprezie z numerem czwartym doświadczonego  Francuza po trwającej 2 godziny i 39 minut batalii w trzech setach 7:6 (5), 4:6, 6:3 (wcześniej Polak bez powodzenia brał udział w kwalifikacjach Australian Open 2022, a po powrocie do Europy w challengerze we włoskim Forli).", "W czwartek 27 stycznia Kacper Żuk pożegnał się jednak z imprezą, przegrywając w dwóch setach z niżej notowanym w rankingu ATP i od niego, i od Gillesa Simona tenisistą holenderskim Timem van Rijthovenem (258. ATP) 5:7, 4:6. Mecz toczył się bardzo szybko, trwał niewiele ponad godzinę, w zasadzie mało było gry, bowiem obaj zawodnicy dobrze serwowali. Lepszy okazał się jednak Holender. W dziewiątym gemie drugiej partii Kacper Żuk, przy swoim serwisie, obronił dwie piłki meczowe, ale za chwilę Holender własnym gemem serwisowym zakończył spotkanie.", "Straty serwisu, ani w pierwszej, ani w drugiej partii trzeci obecnie polski tenisista (wyżej w rankingu ATP są Hubert Hurkacz i Kamil Majchrzak) odrobić nie zdołał.", "Dodam, że najwyżej rozstawiony w tunieju w Quimper był Szwajcar Henri Laaksonen (91. ATP), ale już na początku turnieju przegrał 4:6, 3:6 ze 161 w rankingu ATP Damirem Dzumhurem z Bośni i Hercegowiny.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Znamy wszystkich ćwierćfinalistów singla mężczyzn", "date": "\n\t\t\t\t\t\t\t\t\t\t24 stycznia, 2022\t\t\t\t\t", "text": ["Rewelacja turnieju zatrzymana", "Wicelider rankingu ATP Rosjanin Danił Miedwiediew potrzebował aż 3,5 godziny gry i czterech setów, aby pokonać rewelacyjnego Amerykanina Maxime’a Cressy’ego i awansować do ćwierćfinału Australian Open 2022. Miedwiediew wygrał z dużym trudem 6:2, 7:6 (4), 6:7 (4), 7:5.", "Tylko pierwsza partia pojedynku wicelidera rankingu ATP z zajmującym 70. miejsce była jednostronna, toczyła się pod dyktando Rosjanina. Miedwiediew prowadził nawet w setach 2:0, po tym, jak po obronie setbola doprowadził do tie-breaka i w nim rozstrzygnął na swoją korzyść także drugiego seta. Nie był to jednak koniec emocji, bowiem w trzeciej partii w tie-breaku lepszy okazał się Amerykanin, który wygrał w decydującej rozgrywce cztery piłki z rzędu od stanu 3:4, po serii fantastycznych zagrań. Maxime Cressy nie zamierzał bynajmniej na tym poprzestać, w czwartej partii nie ustępował rywalowi. Dopiero w 11. gemie wicelider rankingu ATP, który wcześniej nie wykorzystał aż ośmiu break-pointów, uzyskał upragnione przełamanie, by po chwili własnym gemem serwisowym zakończyć zwycięsko nadspodziewanie trudną „przeprawę”.", "Pojedynek trwał trzy godziny i 30 minut. Miedwiediew zaserwował 15 asów, posłał 60 zagrań kończących, popełnił 11 niewymuszonych błędów, ani razu nie został przełamany i wykorzystał trzy z 12 break-pointów. Dodać trzeba, że w secie trzecim obaj tenisiści musieli skorzystać z pomocy medycznej.", "Daniił Miedwiediew zatrzymał amerykańską rewelację, pozostaje w turnieju i jeśli wygra cały Australian Open 2022, zostanie nowym liderem rankingu ATP, detronizując Serba Novaka Djokovicia.", "Dwóch Kanadyjczyków w ćwierćfinale", "W meczu o awans do półfinału rywalem Daniiła Miedwiediewa będzie Kanadyjczyk Felix Auger-Aliassime (9. ATP), który nie bez trudu wyeliminował doświadczonego Chorwata Marina Cilicia (27. ATP), wygrywając 2:6, 7:6 (7), 6:2, 7:6 (4). Cilić, była trzecia rakieta świata, mógł w tym meczu prowadzić 2:0 w setach, jednak Kanadyjczyk wybrnął z opresji.", "Wygrana Felixa Auger-Aliassime’a oznacza, że Kanada ma w ćwierćfinale Australian Open dwóch swoich przedstawicieli, bowiem w najlepszej ósemce jest również Denis Shapovalov. Oprócz Kanady dwóch tenisistów w najlepszej ósemce mają jeszcze Włochy.", "Już bez Australijczyków", "W turnieju mężczyzn swojego przedstawiciela nie mają już gospodarze. Jako ostatni odpadł w poniedziałek najlepszy obecnie australijski tenisista Alex de Minaur. Pogromca naszego Kamila Majchrzaka tylko w pierwszym secie nawiązał walkę z Włochem Jannikiem Sinnerem, ale nie zdołał przechylić na swoją korzyść ani jednego seta, przegrywając 6:7 (3), 3:6, 4:6.", "Tsitsipas się uratował", "Jedyną pięciosetową batalię i miejsce w ćwierćfinale gry pojedynczej mężczyzn stoczyli Amerykanin Taylor Harry Fritz i czwarty w światowym rankingu tenisistów Grek Stefanos Tsitsipas. Faworyt przegrywał w tym meczu 0:1 oraz 1:2 w setach, zdołał się jednak uratować, wygrywając 4:6. 6:4, 4:6, 6:3, 6:4.", "Amerykanin walczył do końca, ale w dwóch ostatnich setach Tsitsipasowi wystarczyło po jednym przełamaniu.", "Było to bardzo emocjonujące spotkanie. Stefanis Tsitsipas musiał wznieść się na wyżyny umiejętności, żeby odwrócić losy meczu.  Grekowi starał się w sposób nieuprawniony podpowiedać jego ojciec. Za tzw. coaching ateńczyk otrzymał od sędziego ostrzeżenie. Łatwo nie było, ale rozstawiony z „czwórką” tenisista zachował spokój i to dało mu końcowy sukces.", "– Dałem dziś z siebie wszystko na korcie. Jestem z siebie bardzo dumny, z tego jak walczyłem i pozostawałem konsekwentny w kluczowych momentach. Wiedziałem, że będzie to fizyczny mecz, ale powtarzałem sobie, że trzeba wyjść na kort, robić swoje i nigdy się nie poddawać. Ostatecznie trochę więcej cierpliwości opłaciło się. Dobrze było mieć za sobą publiczność – powiedział po meczu Tsitsipas, oceniając niezwykłą atmosferę na Rod Laver Arena.", "Janniik Sinner – Stefanos Tsitsipas to druga para ćwierćfinałowa dolnej części turniejowej drabinki.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zagrają o tytuły w deblach w Australian Open", "date": "\n\t\t\t\t\t\t\t\t\t\t27 stycznia, 2022\t\t\t\t\t", "text": ["W czwartek 27 stycznia, nad ranem czasu polskiego, jeszcze przed rozpoczęciem półfinałów gry pojedynczej kobiet, podczas odbywającego się w Melbourne wielkoszlemowego turnieju Australian Open 2022 poznaliśmy finalistki oraz finalistów rywalizacji w grze podwójnej kobiet i mężczyzn.", "Faworytki nie zawodzą", "W grze podwójnej kobiet nie zawodzą główne faworytki Barbora Krejcikova i Katerina Siniakova z Czech. Najwyżej rozstawione Czeszki w półfinale nie dały w czwartek szans rozstawionej z trójką parze rosyjsko-belgijskiej Veronika Kudermetova/Elise Mertens, wygrywając zdecydowanie 6:2, 6:3.", "Finałowymi rywalkami Krejcikovej i Siniakovej, aktualnych mistrzyń French Open, mistrzyń olimpijskich i triumfatorek AKRON WTA Finals 2021, będą Anna Danilina z Kazachstanu i Brazylijka Beatriz Haddad Maia (czytaj też: ", "). W półfinale para kazachsko-brazylijska sprawiła kolejną niespodziankę, po zwycięstwie 6:4, 5:7, 6:4 eliminując wyżej cenioną parą japońską Shuko Aoyama/Ena Shibahara.", "Obecność w finale pary Anna Danilina/Beatriz Haddad Maia w finale to spora niespodzianka. Na ich miejscu miały wielką szansę być Magda Linette i Bernarda Pera, bowiem po tym jak Polka i Amerykanka, półfinalistki French Open 2021 wyeliminowały aktualne mistrzynie Wimbledonu, Australijkę Samanthę Stosur i Chinkę Shuai Zhang, to one wydawały się być najsilniejszym duetem w tej części turniejowej drabinki, gdzie nie było już par rozstawionych.", "Australijski finał debla mężczyzn", "Australijczycy są już pewni, że przynajmniej jeden tytuł w turnieju w Melbourne zdobędą ich reprezentanci. Najlepszą parą w grze podwójnej mężczyzn Australian Open 2022, na pewno zostanie para australijska, jako, że finał będzie wewnętrzną sprawą duetów gospodarzy: Thanasi Kokkinakis i Nick Kyrgios zmierzą się w decydującej potyczce z parą Matthew Ebden/Max Purcell.", "W półfinale duet Thanasi Kokkinakis/Nick Kyrgios zwyciężył parę hiszpańsko-argentyńską Marcel Granollers Pujol/Horacio Zeballos 7:6 (4), 6:4. Natomiast Matthew Ebden i Max Purcell niespodziewanie pokonali 6:3, 7:6 (9) duet amerykańsko-brytyjski Rajeev Ram/ Joe Salisbury, triumfatorów US Open 2021.", "We have liftoff ✈️ ", " · ", " · ", " · ", " ", "Finał gry podwójnej mężczyzn w sobotę o godzinie 11 czasu polskiego, a panie zagrają o tytuł o godzinie 5 w niedzielę (też czasu polskiego).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Nadal i Berrettini z awansem po pięciu setach", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Niewiele ponad miesiąc temu (18 grudnia 2021 r.) Rafael Nadal i Denis Shapovalov zmierzyli się w meczu o trzecie miejsce w pokazowym turnieju Mubadala World Tennis Championship w Abu Zabi. Wówczas Kanadyjczyk pokonał słynnego Hiszpana, wracającego na korty po ponad pięciomiesięcznej przerwie, spowodowanej kontuzją stopy. We wtorek obaj tenisiści zmierzyli się w Melbourne, a stawką był półfinał wielkoszlemowego turnieju Australian Open 2022. Po trwającej ponad cztery godziny batalii Rafael Nadal (5. ATP) pokonał Denisa Shapovalova (14. ATP) 6:3, 6:4, 4:6, 3:6, 6:3.", "Pierwsze dwa sety spotkania nie wskazywały, że będzie to tak długi tenisowy maraton. Mecz był wyrównany, ale Rafael Nadal dał pokaz tenisa skutecznego. Hiszpan, mimo że czasem nie było łatwo, utrzymywał swoje podanie, a kiedy nadarzyła się okazja, przełamywał serwis przeciwnika, dzięki jednemu przełamaniu w każdym z setów wygrywając dwie pierwsze partie. Zapowiadał się łatwy sukces faworyta, ale rzeczywistość okazała się inna. Coraz lepiej grający, przede wszystkim lepiej serwujący Shapovalov zdołał w 10. gemie trzeciego seta przełamać serwis przeciwnika, wygrywając tę partię 6:4, a w czwartej odsłonie mieliśmy wyraźny kryzys Hiszpana. Rafael Nadal nie tylko grał słabiej. Biegał wolniej, piłki uderzał nie z taką mocą, jak wcześniej, z grymasem na twarzy łapał się za żołądek. Hiszpan skorzystał z pomocy lekarza, a po otrzymaniu środków przeciwbólowych wrócił na kort, jednak partię przegrał 3:6 i w meczu zrobił się remis 2:2. Przed decydującym setem to Denis Shapovalov zdawał się mieć atuty po swojej stronie, jednak Rafael Nadal przetrwał kryzys i to on zakończył spotkanie zwycięsko. Hiszpan w gemie drugim piątego seta przełamał serwis Kanadyjczyka, następnie po obronie break pointów podwyższył prowadzenie na 3:0 i przewagi już nie roztrwonił. Wyraźnie skupił się na utrzymywaniu własnego serwisu i swój cel zrealizował, kończąc spotkanie jako zwycięzca. Przy piłce meczowej dla Hiszpana Shapovalov popełnił błąd z woleja i ze złości roztrzaskał rakietę, natomiast Nadal z radości wzniósł ręce w górę, jakby niedowierzając, że zdołał zwyciężyć.", "Mecz trwał cztery godziny i osiem minut. Rafael Nadal popisał się ośmioma asami serwisowymi, dwukrotnie został przełamany, wykorzystał trzy z siedmiu break -pointów, miał 41 zagrań wygrywających oraz 28 niewymuszonych błędów. Denis Shapovalov zaserwował 20 asów, miał 53 winnery oraz 51 niewymuszonych błędów.", "– Sam nie wiem, jak to się stało, że przetrwałem i wygrałem – przyznał Nadal tuż po zakończeniu spotkania. Jeżeli Hiszpan wygra cały turniej Australian Open 2022 po raz drugi w karierze, zdobędzie swój 21 tytuł wielkoszlemowy w grze pojedynczej i zostanie samodzielnym liderem klasyfikacji wszech czasów jeśli chodzi o liczbę wielkoszlemowych tytułów w singlu wśród tenisistów (obecnie, po 20 tytułów mają na koncie Rafael Nadal, Serb Novak Djoković oraz Szwajcar Roger Federer).", "Berrettini w półfinale. Włoch przeszedł do historii", "Drugi wtorkowy ćwierćfinał singla mężczyzn, w którym zmierzyli się Gael Monfils (Francja, 17) oraz Matteo Berrettini (Włochy, 7), zakończony zwycięstwem Włocha 6:4, 6:4, 3:6, 3:6, 6 2, też został rozstrzygnięty dopiero w pięciu setach. Zapowiadało się na pewną wygraną Berrettiniego, który prowadził już w setach 2:0, lecz Frabcuz „powrócił do meczu” wyrównując na 2:2. Na więcej Matteo Berrettini rywalowi już nie pozwolił. Finalista Wimbledonu 2021 w decydującej partii szybko objął prowadzenie 3:0 z podwójnym przełamaniem serwisu przeciwnika i takich strat Gael Monfils odrobić już nie był w stanie. Żadnemu z tenisistów nie udało się zresztą w tym meczu odrobić straty serwisu, w każdym z czterech pierwszych setów też wygrywali zawodnicy, którzy zdobywali gema przy serwisie przeciwnika.", "Spotkanie trwało 3 godziny i 49 minut. Podobnie jak podczas US Open 2019 Matteo Berrettini i Gael Minfils walczyli w imprezie wielkoszlemowej przez pięć setów i podobnie jak wówczas lepszy okazał się Włoch.", "W półfinale Matteo Berrettini zmierzy się w piątek z Rafaelem Nadalem. Już teraz tenisista z Rzymu zapisał się w historii, jest bowiem pierwszym Włochem, który znalazł się w półfinale Australian Open. Z kolei Gael Monfils, który i tak notuje bardzo udany początek sezonu 2022, wyrównał swój najlepszy wynik w Australian Open (ćwierćfinał 2016). Francuz nie zdołał natomiast co najmniej wyrównać swoich najlepszych osiągnięć w turniejach wielkoszlemowych, bowiem we French Open 2008 oraz US Open 2016 docierał do półfinału.", "Pozostałe ćwierćfinały gry pojedynczej mężczyzn", "Dwa pozostałe spotkania ćwierćfinałowe: Jannik Sinner (Włochy, 11) – Stefanos Tsitsipas (Grecja (4) oraz Felix Auger-Aliassime (Kanada, 9) – Daniił Miedwiediew (Rosja, 2), zostaną rozegrane w środę 26 stycznia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zgrupowanie kadr U12 i mecz z Czechami w Zielonej Górze", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Zagrają najlepsi", "– W zgrupowaniu kadry i meczu wezmą udział młodzi zawodnicy i zawodniczki, którzy sami wywalczyli sobie miejsce w reprezentacji. Już wcześniej wspólnie z Adamem Molendą ustaliliśmy transparentny regulamin, według którego do Zielonej Góry mieli pojechać najlepsi uczestnicy Mistrzostw Polski U12, które na początku stycznia odbyły się w Bielsku Białej. Spotkanie Polska – Czechy to będzie ciekawe wydarzenie, w pewnym sensie ewenement na skalę europejską i światową – tłumaczy Beniamin Budziak, trener reprezentacji Polski U8-12", "Na zgrupowaniu kadr U12 oraz meczu Polska – Czechy reprezentację poprowadzi Beniamin Budziak i Adam Molenda oraz trener przygotowania motorycznego Bolesław Szmyd. Zawodnicy, którzy będą reprezentować nasz kraj to: Patrycja Faber, Weronika Gnyś, Maria Małecka, Alicja Szweda, Olivier Krupa, Błażej Krzyśko, Miłosz Szczypka i Sebastian Tejerina.", "– Rocznik 2010 jest rocznikiem trochę pechowym. Czas im niepotrzebnie ucieka. Z powodu COVID-19 wielu z tych młodych zawodników ominęły imprezy w kategorii do lat 10 jak choćby SMRIKVA BOWL, a potem kilka do lat 12, odwoływanych w czasie pandemii. Dlatego bardzo nam zależało na tym, żeby nasi zawodnicy mieli okazję zagrać z orzełkiem na piersiach. No i udało się nam zorganizować spotkanie międzypaństwowe z ich rówieśnikami z Czech. Widać, że to wydarzenie już odbiło się szerszym echem, bo jak się o nim dowiedzieli Irlandczycy, to zaproponowali nam rozegranie podobnego meczu z nimi. Już kontaktowali się w tej sprawie z Adamem Molendą – stwierdził Budziak.", "Trenerzy Tomas Kajlik i Petr Otradovsky przywiozą do Zielonej Góry reprezentację w składzie: Katarina Filipova, Terezie Hrdlićkova, Nela Padrnosova, Karolina Śmidova, Oliver Pavel Dufek, Tomas Havel, Michal Rakous i Kristian Ślimek.", "– Zanim dojdzie do trzydniowego meczu w Zielonej Górze, przeprowadzimy krótkie zgrupowanie kadr dziewcząt i chłopców U12. W sobotę polska i czeska drużyna będą trenować osobno, ale już w niedzielę planujemy treningi wspólne, więc nasi reprezentanci będą mieli okazję odbijać piłki z ekipą gości. To może być ciekawe doświadczenie dla nich, możliwość poznania poziomu gry rówieśników z Czech, nawiązaniu z nimi kontaktu, który też będzie wymagał umiejętnego porozumiewania się w dwóch różnych językach – dodaje Budziak.", "Pomysł meczu Polska – Czechy zrodził się po tym, jak Tennis Europe odwołało zaplanowane na przełom stycznia i lutego eliminacje do Drużynowych Mistrzostw Europy do lat 12 WINTER CUP", "– Drużyna chłopców miała ze mną polecieć na Ukrainę, a dziewczyny z Adamem Molendą na południe Francji. Ale Tennis Europe odwołał WINTER CUP z powodu COVID-19. Wtedy wymyśliłem, żeby zrobić mecz towarzyski z Czechami, a Adam wykorzystał znajomość z dyrektorem Czeskiego Związku Tenisowego Jankiem Stocesem i podziałaliśmy w tym kierunku. Czesi na to przystali i zastanawiali się czy nie zorganizować meczu w Libercu, ale w ten pomysł włączył się z wielką inicjatywą prezes Polskiego Związku Tenisowego Mirosław Skrzypczyński. Znalazł środki i załatwił, że zgrupowanie kadr U12 oraz mecz odbędą się w Zielonej Górze. To będzie wspaniałe i wielkie wydarzenie pokazujące jak wiele można zrobić wspólnymi siłami. Razem z Adamem Molendą stanowimy zgrany team, zgadzamy się ze sobą a co najważniejsze patrzymy w tym samym kierunku – powiedział Budziak.", "Na początku grudnia w Zielonej Górze od było się łączone zgrupowanie pierwszych reprezentacji Polski, startujących w męskich rozgrywkach o Puchar Davisa i kobiecych o Billie Jean King Cup. Poprzedziły one dwudniowy mecz Polska – Czechy w hali MOSiR, wygrany przez ekipę gości 4:2. Wówczas na korcie pojawili się: Jerzy Janowicz oraz Kamil Majchrzak, Magdalena Fręch, Katarzyna Kawa, Szymon Walków, Jan Zieliński (wszyscy LOTOS PZT Team) i Alicja Rosolska. Po drugiej stronie siatki zagrali aktualna liderka deblowego rankingu WTA – Katerina Siniakova, Tereza Martincova, Jiri Vesely czy Jan Lehecka.", "Nadchodzący mecz międzypaństwowy reprezentacji U12 poprzedzi start szerszego projektu będącego skutkiem współpracy pomiędzy Polskim Związkiem Tenisowym i Czeskim Związkiem Tenisowym. Chodzi o pierwszą edycję cyklu polsko-czeskich turniejów dla 12-latków. Pierwszy z nich odbędzie się w dniach 22-24 kwietnia w Opawie, a następne w terminach: 5-7 maja we Wrocławiu, 25-27 lipca w Ostrawie oraz w dniach 23-25 września w Bytomiu.", "godz. 12.00 – uroczyste otwarcie", "od godz. 12.30 – mecze deblowe (gra podwójna dziewcząt, gra podwójna chłopców),", "od godz. 10.30 – mecze singlowe (2 gry pojedyncze dziewcząt i 2 gry pojedyncze chłopców)", "od godz. 10.30 – mecze singlowe i mikst (2 gry pojedyncze dziewcząt i 2 gry pojedyncze chłopców, 2 gry mikstowe)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zagra o finał Australian Open!", "date": "\n\t\t\t\t\t\t\t\t\t\t26 stycznia, 2022\t\t\t\t\t", "text": ["Iga Świątek (9. WTA), rozstawiona w imprezie z numerem siódmym, jest w półfinale rozgrywanego w Melbourne wielkoszlemowego turnieju Australian Open 2022! W środowym ćwierćfinale, który zakończył się po godzinie 6 rano czasu polskiego. Iga Świątek, po trudnej trzysetowej batalii pokonała Estonkę Kaię Kanepi (115. WTA) 4:6, 7:6 (2), 6:3. W czwartkowym półfinale polska tenisistka zmierzy się z Amerykanką Daniele Rose Collins (30. WTA).", "Mecz zaplanowano na godz. 11.30 czasu polskiego.", "Wcześniej na kort wyjdą Ashleigh Barty (Australia) i Madison Keys (USA).", "Przełamanie i porażka w pierwszym secie", "Pierwsze sześć gemów przebiegało dość podobnie, a gra toczyła się raczej w dość krótkich i bardzo dynamicznych wymianach, maksymalnie na trzy, cztery piłki. Polka raczej pewnie wygrywała swoje podanie, natomiast 115. obecnie na świecie Kanepi miała chwilami problemy z utrzymywaniem swojego serwisu. W tym okresie Iga nie wykorzystała czterech break-pointów.", "Za to 36-letnia Estonka nieoczekiwanie skorzystała z pierwszej okazji w siódmym gemie i przełamała rywalkę na 4:3. Przy stanie 5:3 miała do dyspozycji cztery piłki setowe, było dziewięć równowag, zanim Świątek wybroniła się z opresji. Ten gem trwał blisko 16 minut (bez 5 sekund).", "Przy stanie 5:4 Kanepi nie wykorzystała piątej piłki setowej, popełniając pierwszy w meczu podwójny błąd serwisowy. Zmarnowała też szóstą, siódmą i ósmą, ale przy dziewiątej pomógł jej autowy return rywalki, więc rozstrzygnęła na swoją korzyść losy partii dopiero po 64 minutach.", "Na otwarcie drugiego seta Polka straciła gema przy własnym podaniu. Ale od razu odrobiła stratę, a pierwsze przełamanie zapisała na swoim koncie przy szóstym „break poincie”, jaki wypracowała od początku meczu. Kolejnego wykorzystała w czwartym, gemie kilka minut później podwyższyła prowadzenie na 4:1.", "OH MY GOD! What a match point. ", " ", "Nie zdołała jednak utrzymać tej przewagi i rywalka wyrównała na 4:4, a potem doprowadziła do tie-breaka. Jego lepiej rozpoczęła Świątek, która wyszła na prowadzenie 3:1, a od 3:2 zdobyła cztery kolejne piłki, wygrywając trwającego 69 minut seta.   ", "Po dwóch godzinach i 13 minutach mecz rozpoczął się praktycznie od nowa. Już na otwarcie decydującej partii doszło do przełamania serwisu Estonki, a potem prowadzenia Świątek 2:0. Rywalka zdołała wyrównać na 2:2, ale potem w trzech kolejnych gemach zdecydowanie lepsza była Polka.", "Tę zwycięską serię przerwało nieoczekiwana chwila słabszej dyspozycji serwisowej Igi przy stanie 5:2. Co prawda obroniła dwa break-pointy od 0:40, ale potem popełniła podwójny błąd, drugi w tym gemie.", "Przy 5:3 doszło do kolejnego zwrotu akcji, bowiem to Polka odskoczyła na 40:0, a następnie wykorzystała drugą z trzech piłek meczowych, przy której Kanepi nie trafiła w kort.", "Rod Lever na trybunach", "Środowy ćwierćfinał Igi na największym stadionie w Melbourne Park oglądał z trybun dwukrotny zdobywca klasycznego Wielkiego Szlema – Australijczyk Rod Laver, którego imię właśnie nosi kort centralny.", "20-letnia Świątek po raz drugi w karierze dotarła tak daleko w imprezie wielkoszlemowej. W październiku 2020 roku – w edycji przełożonej przez pandemię z tradycyjnego majowego terminu – Polka triumfowała na kortach ziemnych im. Rolanda Garrosa w Paryżu. W ubiegłym sezonie w Paryżu odpadła w ćwierćfinale.", "W Australian Open Iga wystartowała po raz czwarty. Za pierwszym razem odpadła w drugiej rundzie, a w dwóch ostatnich latach – w trzeciej. Aktualnie jest dziewiąta w rankingu WTA Tour, a najwyższą jak dotychczas czwartą pozycję zajmowała w nim we wrześniu 2021 roku.", "Przed Świątek, dwukrotnie półfinał na kortach w Melbourne Park osiągała Agnieszka Radwańska, w 2014 i 2016 roku. Krakowianka w Australian Open czterokrotnie jeszcze dochodziła do 1/4 finału – w latach 2008 i 2011-13. Swój najlepszy wynik w Wielkim Szlemie odnotowała jednak w Wimbledonie 2012, w którym nieznacznie przegrała w trzysetowym finale z Amerykanką Sereną Williams, prowadzącą wówczas w rankingu WTA Tour. Polka wówczas na kilka tygodni została wiceliderką klasyfikacji tenisistek.", "Pierwszy taki ćwierćfinał w Melbourne", "Dla Igi Świątek i Kai Kanepi był to pierwszy w karierze występ w ćwierćfinale Australian Open.  W ogóle w turniejach wielkoszlemowych 36-letnia obecnie Estonka zagrała w 1/4 finału po raz siódmy. Awansując do ćwierćfinału Australian Open 2022 została zawodniczką, która do ćwierćfinału dotarła w każdej z wielkoszlemowych imprez, wcześniej po dwa razy docierała do 1/4 finału we French Open, w Wimbledonie i US Open. W półfinale nie była nigdy i nie znalazła się na takim etapie imprezy wielkoszlemowej także teraz. W półfinale turnieju wielkoszlemowego nie było zresztą dotąd żadnej Estonki, nie została nią również Kanepi. Iga Świątek w ćwierćfinale Wielkiego Szlema znalazła  po raz trzeci.", "Iga Świątek i Kaia Kanepi zmierzyły się w środę ze sobą po raz pierwszy.", "W p", "ó", "łfinale z Danielle Rose Collins", "W półfinale Iga Świątek zmierzy się z Amerykanką Danielle Rose Collins (30. WTA), która w innym środowym ćwierćfinale gry pojedynczej kobiet wygrała 7:5, 6:1 z Francuzką Alize Cornet (61. WTA). Drugi półfinał gry pojedynczej kobiet to mecz, w którym Ashleigh  Barty z Australii, liderka rankingu WTA,  grać będzie z inną Amerykanką Madison Keys (51. WTA).", "Spotkania półfinałowe Australian Open 2022 już w czwartek 27 stycznia.", "Na razie wiadomo, że bez względu na końcowe rozstrzygnięcia. Australijka Ashleigh Barty, po turnieju w Melbourne, pozostanie  na pozycji liderki rankingu WTA. W poniedziałek 31 stycznia Barty rozpocznie swój 112 tydzień w roli rakiety numer jeden  kobiecego tenisa na świecie. Iga Świątek na pewno poprawi zajmowaną obecnie w rankingu WTA  ósmą lokatę.", "Collins lepsza od Cornet", "Francuzka Alize Cornet (61, WTA) w Australian Open 2022 wyeliminowała dwie mistrzynie wielkoszlemowe o byłe liderki rankingu WTAL Hiszpankę Garbine Muguruzę oraz Rumunkę Simonę Halep. Została “zatrzymana” w środowym ćwierćfinale, przegrywając z Amerykanką Danielle Rose Collins (30. WTA) 5:7, 1:6. Tym samym Collins po raz drugi w karierze znalazła się w półfinale wielkoszlemowego turnieju na kortach w Melbourne Park.", "W pierwszym secie środowego meczu Francuzka ze stanu 2:5 doprowadziła do remisu 5:5, ale dwa następne gemy i w efekcie partia otwarcia padły łupem Amerykanki. W drugiej partii Collins zdominowała już wydarzenia na korcie oddając rywalce tylko jednego gema i po 88 minutach zameldowała się w półfinale. To będzie jej drugi w karierze wielkoszlemowy półfinał. Poprzedni osiągnęła także w Melbourne podczas Australian Open 2019. Ponadto ma na koncie ćwierćfinał French Open 2020, tego, w którym triumfowała Iga Świątek. Amerykanka ma w karierze dwa wygrane turnieje WTA. W sezonie 2021 triumfowała w Palermo oraz w San Jose.", "Alize Cornet w swoim 63. w karierze występie w turnieju wielkoszlemowym, po raz pierwszy zagrała w ćwierćfinale.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pierwszy w karierze ćwierćfinał Igi Świątek w Australian Open!", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Nerwowy początek", "Faworytką spotkania była bez wątpienia bardzo dobrze prezentująca się we wcześniejszych meczach w Melbourne Iga Świątek, ale już pierwsze akcje meczu pokazały, że o sukces nie będzie łatwo. Polka zaczęła pojedynek nerwowo i już w gemie otwarcia straciła podanie.  Mogło być jeszcze gorzej, gdyż tenisistka z Raszyna była blisko przegrania również swojego drugiego gema serwisowego, musiała bowiem bronić break-pointa. Stopniowo Polka opanowywała jednak sytuację na korcie i  choć nie wykorzystała szansy w gemie czwartym, w gemie ósmym uzyskała re-breaka, straty zostały więc odrobione. Iga Świątek wyszła nawet na prowadzenie 5:4, ale niestety nie tylko nie „zamknęła” seta, ale trzy kolejne gemy padły łupem Rumunki, w tym gem 11. przy podaniu naszej tenisistki i to Sorana Cirstea wygrała pierwszego seta 7:5.", "Drugą partię Iga Świątek rozpoczęła bardzo dobrze, po przełamaniu obejmując prowadzenie 2:0. Nic jednak z tego korzystnego dla Polki nie wynikło, gdyż szybko zrobiło się w secie 2:2 i rywalizacja zaczęła się od początku. Walka była bardzo zażarta, a poszczególne gemy długie. Tenisistka z Raszyna ponownie zdobyła przełamanie w gemie szóstym na 4:2 i tym razem, choć nie było łatwo, bo w swoich gemach serwisowych podopieczna trenera Tomasza Wiktorowskiego przegrywała 0:30, przewagi już nie roztrwoniła. W dziewiątym gemie Iga Świątek wykorzystała drugą piłkę setową wygrywając partię 6:3 po błędzie Rumunki przy uderzeniu z forhendu.", "W decydującym secie od początku korzystniej prezentowała się Sorana Cirstea. W trzecim gemie, trwającym aż 11 minut, Iga Świątek była w dużych opałach, ale zdołała uniknąć straty serwisu po obronie czterech (nie kolejnych) break- pointów! To mógł być kluczowy moment batalii, gdyż w następnym gemie to nasza reprezentantka zdobyła przełamanie! To jednak nie był koniec emocji, bo już w gemie następnym Rumunka odpowiedziała re-breakiem. Polka na szczęście nie podłamała się tym niepowodzeniem,  w gemie siódmym ponownie wygrała gem serwisowy Cirstei i choć rywalka nie rezygnowała do końca, Iga Świątek już nie pozwoliła odebrać sobie zwycięstwa, wygrywając trwającą niespełna 2,5 godziny niesamowicie trudną batalię 5:7, 6:3, 6:3. Sukces polska tenisistka przypieczętowała w gemie dziewiątym trzeciego seta, raz jeszcze przełamując serwis przeciwniczki.", "„To był stresujący mecz o awans do ćwierćfinału” – napisała Iga Świątek na obiektywie kamery schodząc do szatni, a wcześniej w krótkim wywiadzie na korcie powiedziała: – Ten pojedynek kosztował mnie mnóstwo energii. Dziękuję kibicom za wsparcie, to dużo dla mnie znaczy. Sorana od początku wywierała na mnie dużą presję, szczególnie przy serwisie.", "W poniedziałek Iga Świątek awansując do ćwierćfinału Australian Open (czytaj także: ", ") osiągnęła swój najlepszy rezultat w wielkoszlemowej imprezie w Melbourne. Pewne jest już także, że po australijskim turnieju zanotuje awans w rankingu WTA. Oprócz Igi w singlowych drabinkach tegorocznego Australian Open znalazła się jeszcze czwórka reprezentantów Polski. W drugiej rundzie występ zakończyli Hubert Hurkacz (nr 10.), Kamil Majchrzak (LOTOS PZT Team) i Magda Linette, a w pierwszej Magdalena Fręch (LOTOS PZT Team).", "Sorana Cirstea okazała się bardzo trudna rywalką. Wiadomo było, że prezentuje styl niewygodny dla wielu tenisistek, kłopoty miała też Iga Świątek. Rumunka  potrafiła odpowiadać na zagrania Polki, często uzyskiwała sytuacyjną przewagę na korcie, pokazała, że jej awans do IV rundy (wcześniej wyeliminowała Belgijkę Minnen, Słowaczkę Kucovą, a w 1/16 finału rozstawiona z numerem 10 Rosjankę Anastazję Pawluczenkową) nie był dziełem przypadku.", "Tym większe brawa dla Igi Świątek, która  przetrwała trudne chwile i potrafiła odwrócić losy spotkania!", "Przeciwniczką Igi Świątek w ćwierćfinale będzie nieoczekiwanie 36-letnia Estonka Kaia Kanepi (115. WTA), która w ostatnim meczu 1/8 finału gry pojedynczej kobiet sprawiła sporą niespodziankę wygrywając z wiceliderką rankingu WTA Białorusinką Aryną Sabalenką 5:7, 6:2, 7:6  (10-7).", "Estonka od początku stawiała zacięty opór faworytce i choć w końcówce pierwszej partii nie dała rady, potrafiła odwrócić losy rywalizacji, ostatecznie wygrywając w niesamowitych okolicznościach. W drugiej odsłonie meczu Kanepi straciła tylko dwa gemy, natomiast decydującą partię rozstrzygnęła na swoją korzyść w tie-breaku, chociaż powinna uczynić to wcześniej. Estonka w trzecim secie prowadziła z przełamaniem 5:4, ale serwując na zakończenie spotkania nie wykorzystała czterech piłek meczowych: najpierw trzech z rzędu od prowadzenia 40:0, a następnie jeszcze jednej po wcześniejszej obronie break-pointa. Wiceliderka rankingu wykorzystała drugiego w 10 gemie break-pointa i „wróciła do meczu” wyrównując na 5:5! Ostatecznie o awansie rozstrzygał rozgrywany do 10. wygranych punktów tie-break. Kaia Kanepi z mini przełamaniem prowadziła już 5:2, by przegrać cztery kolejne akcje. Aryna Sabalenka objęła prowadzenie 6:5, miała do dyspozycji dwa własne podania, ale wówczas to ona dwukrotnie straciła punkt przy własnym serwisie, ponownie więc przegrywała. Ostatecznie to starsza z tenisistek Kaia Kanepi lepiej wytrzymała tę próbę nerwów. Było jeszcze w tie-breaku 7:7, ale od tego momentu trzy punkty zdobyła Estonka, która wykorzystała wreszcie swoją piątą piłkę meczową, uzupełniając grono ćwierćfinalistek.", "Kaia Kanepi, która najwyżej w rankingu WTA była na 18 pozycji, osiągając ćwierćfinał w Melbourne, zanotowała na swoim koncie ćwierćfinały w każdym turnieju wielkoszlemowym.", "Mecz Iga Świątek – Kaia Kanepi zostanie rozegrany w środę 26 stycznia.", "Rywalizację w ósmym dniu turnieju w Melbourne rozpoczął mecz Amerykanki Danielle Rose Collins (30. WTA) z Belgijką Elise Mertens (26. WTA). Bardzo długie spotkanie trwające aż 2 godziny 51 minut,  4:6, 6:4, 6:4 wygrała Collins, zostając trzecią Amerykanką w ćwierćfinale Australian Open 2022 (w niedzielę awansowały Jessica Pegula i Madison Keys).", "Mecz lepiej zaczęła Collins, która w drugim gemie uzyskała przełamanie, ale przewagi nie utrzymała. Od wyniku 0:3, Elise Mertens wygrałą pięć gemów z rzędu, ostatecznie rozstrzygając seta na swoją korzyść 6:4.. Druga partia też zaczęła się od prowadzenia Amerykanki z przełamaniem w drugim gemie, przy czym teraz tenisistka z USA prowadzenia nie oddała, doprowadzając do decydującego trzeciego seta. W trzeciej odsłonie było odwrotnie niż wcześniej. To Belgijka po przełamaniu objęła prowadzenie 2:1, ale przegrała pięć z siedmiu kolejnych gemów i całe spotkanie 6:4, 4:6, 4:6.", "W ćwierćfinale wystąpi Danielle Rose Collins.", "Była liderka rankingu WTA Rumunka Simona Halep (obecnie 15. WTA) , dwukrotna mistrzyni wielkoszlemowa (French Open 2018, Wimbledon 2019) sezon 2022  rozpoczęła od zdobycia tytułu w Melbourne w imprezie rangi WTA 250. Wielkoszlemowego turnieju Australian Open 2022 Simona Halep w Melbourne jednak nie wygra, w poniedziałek została bowiem wyeliminowana w 1/8 finału, raczej niespodziewanie przegrywając z Francuzką Alize Cornet (61. WTA) 4:6, 6:3, 4:6.", "Mecz dość długo układał się po myśli Francuzki, ale Rumunka, która we wcześniejszych trzech meczach turnieju nie straciła ani jednego seta, przy wyniku 4:6, 1:3 poderwała się do walki i wygrywając drugiego seta 6:3 doprowadziła do rozstrzygającej trzeciej partii. Całkowicie odwrócić losów spotkania tenisistka z Constancy, która w I rundzie wyeliminowała Magdalenę Fręch, jednak nie zdołała. Kluczowe okazało się w tym secie jedno, jedyne przełamanie, które uzyskała Cornet wychodząc na prowadzenie 4:3. W dziewiątym gemie Simona Halep obroniła wprawdzie dwie piłki meczowe lecz w kolejnym gemie, przy własnym serwisie, Francuzka „zamknęła” spotkanie wygrywając 6:4, 3:6, 6:4 po dwóch godzinach i 33 minutach rywalizacji w upale.", "W całym meczu Francuzka posłała 22 kończące uderzenia przy 46 niewymuszonych błędach, Rumunka miała 27 winnerów oraz i 41 błędów.", "Ćwierćfinałowej pary Danielle Rose Collins – Alize Cornet w tej ćwiartce turniejowej drabinki chyba mało kto się spodziewał.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Keys i Barty w półfinale. Świątek gra w nocy", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Niespodziewany sukces Keys", "Mimo że Madison Keys, finalistka US Open 2017, wygrała w bieżącym 2022 roku  poprzedzający wielkoszlemowy Australian Open turniej Adelaide 2 rangi WTA 250, faworytką wtorkowego ćwierćfinału była Barbora Krejcikova, obecnie numer 4, kobiecego tenisa, Aktualna mistrzyni French Open, faktycznie nieco lepiej rozpoczęła spotkanie, pierwsza miała okazje do przełamania serwisu Amerykanki, od połowy pierwszego seta inicjatywę przejęła jednak Madison, która już do końca dyktowała warunki ma korcie, zwyciężając pewnie 6:3, 6:2.", "Meczu Ashleigh Barty z Jessica Pegulą zakończonego zwycięstwem Australijki 6:2, 6:0, nie da się określić inaczej jak kolejką demolką rywalki przez liderkę rankingu WTA  tenisistek.  Ashleigh Barty pierwsze przełamanie uzyskała już na otwarcie spotkania (Jessica Pegula prowadziła w swoim gemie serwisowym 40::0) i choć, przynajmniej początkowo nie grała jakoś rewelacyjnie wygrała pierwszego seta zdecydowanie. W drugiej partii to już była demolka. Jessica Pegula była na korcie bezradna/ Amerykanka grała nerwowo, popełniała wiele błędów, nie potrafiła znaleźć sposobu na  grę Australijki.", "Mecz trwał tylko 63 minuty. Liderka rankingu WTA zaserwowała sześć asów. wygrała 22 z 27 akcji przy swoim pierwszym podaniu. Pegula na 12 ataków przy siatce zgarnęła tylko trzy punkty. Ashleigh Barty obroniła jeden break- point, sama  wykorzystała pięć z dziewięciu okazji na odebranie serwisu rywalce. Popełniła 22 niewymuszone błędy, miała 17 zagrań kończących. Mimo tej ostatniej, nie najlepszej statystyki. absolutnie zdominowała przeciwniczkę.", "Meldując się w półfinale Australijka  na razie wyrównała swoje najlepsze osiągnięcie w Australian Open z 2020 roku. Walczy o swój pierwszy wielkoszlemowy tytuł w ojczyźnie i trzeci w karierze (triumfowała dotąd we French Open 2019 oraz Wimbledonie 2021). Jessica Pegula, awansując do ćwierćfinału, wyrównała swój najlepszy wynik w turniejach Wielkiego Szlema.", "W czwartkowym półfinale Ashleigh Barty, na razie podczas Australian Open 2022 “zmiatająca z kortu” kolejne rywalki, zmierzy się z Madison Keys. ", "Dwa pozostałe spotkania ćwierćfinałowe odbędą się w środę 26 stycznia. Mecz Iga Świątek (9. WTA, czytaj też: ", ") – Kaia Kanepi (Estonia, 115, WTA), ma się rozpocząć na Rod Laver Arena, najważniejszym korcie w kompleksie sportowym w Melbourne Park, nie wcześniej niż o godzinie 3 w nocy z wtorku na środę czasu polskiego. Transmisja telewizyjna w Eurosporcie 1.", "W drugim środowym spotkaniu 1/4 finału  gry pojedynczej kobiet Amerykanka Danielle Rose Collins (30. WTA) zmierzy się z Francuzką Alize Cornet (61. WTA).", "Zwyciężczynie środowych ćwierćfinałów utworzą drugą parę półfinałową.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open juniorów. Borys Zgoła wyeliminowany", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Walka w drugim secie", "Pierwsza partia spotkania wskazywała, że w starciu z rozstawionym z numerem 14 rywalem poznaniak otrzyma błyskawiczną, bardzo surową lekcję tenisa. Pierwszego seta Borys Zgoła, zajmujący 43. pozycję w rankingu ITF, przegrał w 25 minut 1:6. Druga partia była już zupełnie inna. Bezradny wcześniej Polak podjął walkę. Nasz junior z przewagą przełamania wygrywał jeszcze 4:2, ale prowadzenia nie zdołał utrzymać i do rozstrzygającego trzeciego seta nie doprowadził. Od wyniku 4:2 dla Borysa Zgoły, wyżej notowany Dimo Prozmić zdobył cztery gemy z rzędu nie oddając już żadnego i po secie trwającym niemal dwa razy dłużej niż pierwwszy (48 minut), wygrał 6:1, 6:4 meldując się w 1/8 finału.", "Tym samym w juniorskim Australian Open 2022 nie uczestniczy już żaden reprezentant Polski. Oprócz Zgoły w Melbourne występowali jeszcze Olaf Pieczkowski (13. ITF), który w singlu , podobnie jak Borys Zgoła, został wyeliminowany w II rundzie oraz Malwina Rowińska (117. ITF), która w grze pojedynczej dziewcząt nie przebrnęła dwustopniowych kwalifikacji wygrywając tylko pierwszy mecz. W I rundzie gry podwójnej odpadła polska para juniorów Borys Zgoła/Olaf Pieczkowski, a także rosyjsko-polski duet dziewcząt Mirra Andriejewa/ Malwina Rowińska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Nie tylko gra pojedyncza", "date": "\n\t\t\t\t\t\t\t\t\t\t25 stycznia, 2022\t\t\t\t\t", "text": ["Pogromczynie Linette i Pery poza turniejem", "W grze podwójnej kobiet z turniejem pożegnały się we wtorek, Szwedka Rebecca Peterson i Rosjanka Anastazja Potapova, pogromczynie polsko-amerykańskiego duetu Magda Linette/Bernarda Pera, po porażce 6:4 5:7, 3:6 z parą kazachsko-brazylijską Anna Danilina/Beatriz Haddad Maia. Rebecca Peterson i Anastazja Potapova mają czego żałować. Po wygraniu pierwszego seta w drugiej partii prowadziły z przewagą przełamania lecz przewagi nie zdołały utrzymać. Jeszcze w decydującym trzecim secie przegrywając 3:5 mogły “powrócić do meczu”, ale nie wykorzystały break-pointa i za chwilę opuszczały kort pokonane.", "W innym meczu Japonki Shuko Aoyama i Ena Shibahara pewnie pokonały parę chorwacko-amerykańską Petra Martić/Shelby Rogers 6:1, 6:4.", "Zwycięskie duety zmierzą się ze sobą w jednym z półfinałów. W środę dwa pozostałe mecze ćwierćfinałowe. Najlepsza aktualnie kobieca para deblowa na świecie, najwyżej rozstawione Czeszki Barbora Krejcikova i Katerina Siniakova, zmierzą się z parą amerykańsko-australijską Caroline Dolehide/Storm Sanders (9), natomiast rozstawiona z trójką para rosyjsko-belgijska Veronika Kudermetowa/Elise Mertens grać będzie z duetem belgijsko-hiszpańskim Kirsten Flipkens/Sara Sorribes Tormo.", "Na wtorkowe mecze gry podwójnej mężczyzn na pewno z zainteresowaniem czekano w Australii. Skoro nie ma już reprezentantów gospodarzy (mężczyzn) w  w singlu, można większą uwagę zwrócić na rywalizację deblistów. A tu Australijczycy odgrywają bardzo dużą rolę. We wtorek główni faworyci gospodarzy, australijska para Thanasi Kokkinakis/Nick Kyrgios uporała się z duetem niemiecko-nowozelandzkim Tim Puetz/Michael Venus wygrywając 7:5, 4:6, 6:3.", "Z kolei para australijsko/słowacka John Peers/Filip Polasek przegrała z parą hiszpańsko-argentyńską Marcel Granollers-Pujol/Horacio Zeballos 6:7 (5), 4:6.", "W środę, w drugiej połówce drabinki duet holendersko-brytyjski Wesley Koolhof/Neal Skupski grać będzie z kolejną parą australijską Matthew Ebden/ Max Purcell, zaś Włosi Simome Bolelli i Fabio Fognini zmierzą się z parą amerykańsko-brytyjską Rajeev Ram/Joe Salisbury.", "Warto zwrócić uwagę, że w turnieju nie ma już głównych faworytów, pary chorwackiej Nikola Mektić/Mate Pavić. Uważani za najlepszą obecnie męską parę deblową świata Chorwaci już w II rundzie (1/16 finału) ulegli 0:2 duetowi gospodarzy Thanasi Kokkinakis/Nick Kyrgios.", "Jaimee Fourlis/Jason Kubler (Australia) – Sania Mirza/Rajeev Ram (Indie, USA) 6:4, 7:6 (5)", "Lucie Hradecka/Gonzalo Escobar (Czechy, Ekwador) – Makoto Ninomiya/Aisam Ul Haq Qureshi (Japonia, Pakistan) 7:5, 7:5", "Shuai Zhang/John Peers (Chiny, Australia) – Ena Shibahara/Ben McLachlan (Japonia) 6:4, 6:4", "Kristina Mladenovic/Ivan Dodig (Francja, Chorwacja) – Erin Routliffe/Michael Venus (Nowa Zelandia) 6:4, 6:2.", "W półfinałach miksta Hradecka/Escobar zmierzy się z duetem australijskim Fourlies/Kubler, natomiast Shuai Zhang i John Peers grać będą z parą Mladenović/Dodig.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Borys Zgoła w II rundzie juniorskiego Australian Open", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["W II rundzie przeciwnikiem Borysa Zgoły będzie we wtorek 25 stycznia Chorwat Dino Prozmić.", "Natomiast w poniedziałek 24 stycznia obaj Polacy wystąpią w grze podwójnej. Ich przeciwnicy to para T. Nirundorn/B. Weekes. Olafa Pieczkowskiego w poniedziałek czeka też mecz II rundy gry pojedynczej, w którym jego przeciwnikiem będzie Amerykanin Yannik Rahman.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daniel Michalski, Maja Chwalińska i Kacper Żuk z dobrymi wynikami", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["Siódmy tytuł Polaka ", "Daniel Michalski, tydzień po tygodniu, po raz drugi triumfował w singlu w turniejach ITF M15 (z pula nagród 15 tys. dol.) w Kairze. W niedzielę zdobył swój siódmy tytuł w tym cyklu i odnotuje dzięki temu spory awans w rankingu ATP, który zostanie opublikowany dopiero 31 stycznia, po zakończeniu Australian Open. Możliwe, że tenisista LOTOS PZT Team jeszcze powiększy zdobycz punktową, bowiem w przyszłym tygodniu pozostanie w Kairze i zagra tam w większej imprezie, rangi ITF M25 – będzie rozstawiony z numerem szóstym.", "W mijającym tygodniu Daniel, grając z „trójką”, przedłużył serię zwycięskich meczów do dziesięciu. W niedzielnym finale pewnie pokonał Austriaka Davida Pichlerera 6:4, 6:3.", "Także Maja Chwalińska w poprzednią niedzielę świętowała tytuł w grze pojedynczej wywalczony w turnieju ITF W25 (z pulą nagród 25 tys. dol.). W tym tygodniu zawodniczka LOTOS PZT Team osiągnęła półfinały w singlu i deblu w imprezie takiej samej rangi rozgrywanej w tym samym tunezyjskim kurorcie.", "W drodze do 1/2 finału Maja nie straciła seta, a jej zwycięski marsz zatrzymała dopiero Kanadyjka Katherine Sebov, z którą przegrała 6:7 (5-7), 0:6. W grze podwójnej duet Chwalińska-Sebov oddał mecz półfinałowy walkowerem – taką decyzję podjęła partnerka Polki.  ", "– Wiadomo, że po zwycięstwie w pierwszym tygodniu, apetyt mocno urósł, ale nie zawsze da się wygrywać. Za mną dwa bardzo intensywne tygodnie na korcie, w których rozegrałam 12 meczów w ciągu zaledwie 10 dni, no i trochę zmęczona jestem deszczową pogodą, która szczególnie dawała się we znaki od samego początku pobytu. Zdecydowałam się trochę odpocząć, więc nie zagram w trzecim turnieju w Monastyrze. Przede mną dwa tygodnie na regenerację i przygotowania do kolejnych startów, które planuję od 7 lutego. Zobaczymy jeszcze czy się dostanę do drabinek w imprezach ITF 60 we Francji i Niemczech, czy też zagram w dwóch ITF 25 w Portugalii – powiedziała Chwalińska. ", "Zaraz po powrocie z Melbourne, po starcie w eliminacjach Australian Open, Kacper Żuk wystąpił w challengerze ATP we włoskiej miejscowości Citta di Forli (z pulą nagród 45 730 euro). W singlu zawodnik LOTOS PZT Team był rozstawiony z numerem szóstym, ale odpadł w pierwszej rundzie. Natomiast w parze ze Szwajcarem Lucą Margarolim dotarł do półfinału, w którym lepsi okazali się Czesi Lukas Forejtek i Holender Jelle Selsen 4:6, 4:6.", "Również w 1/2 finału debla występ w imprezie ITF M25 w Wilnie (z pulą nagród 25 tys. dol.) zakończył Michał Dembek, w parze z Finem Patrikiem Niklasem-Salminem. W singlu Polak odpadł w pierwszej rundzie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rafael Nadal kontynuuje swoją misję", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["Wielu emocji dostarczyły rozegrane w niedzielę pierwsze cztery mecze 1/8 finału gry pojedynczej mężczyzn wielkoszlemowego turnieju Australian Open 2022, mimo że wszystkie zakończyły się po trzech setach. Do ćwierćfinału awansowali: Hiszpan Rafael Nadal, Kanadyjczyk Denis Shapovalov, Francuz Gael Monfils oraz Włoch Matteo Berrettini.", "Zmierzający po rekordowy 21. tytuł wielkoszlemowy w grze pojedynczej mężczyzn Rafael Nadal wykonał kolejny krok na drodze do tego celu. W niedzielę Nadal zameldował się w ćwierćfinale Australian Open 2022, pokonując w trzech setach Francuza Adriana Mannarino 7:6 (14), 6:2, 6:2. Doświadczony Francuz, jedna z rewelacji turnieju, pogromca między innymi Huberta Hurkacza, pożegnał się z turniejem. Nadalowi Francuz nie dał rady, ale próbował podjąć walkę i w pierwszym secie był o włos od zwycięstwa. Słynny Hiszpan wybronił się ostatecznie po niesamowitym tie-breaku wygranym 16-14. To był set fantastyczny, który – być może – okaże się nawet najlepszym fragmentem całego turnieju. Obaj tenisiści prezentowali świetny tenis, a Francuz dotrzymywał kroku Hiszpanowi, w 12. gemie miał nawet piłkę setową, ale seta „zamknąć” nie zdołał. Ostatecznie o losach seta decydował tie-break. W nim po 28 rozegranych akcjach, sześciu setbolach dla Nadala oraz czterech dla Mannarino był remis 14-14. Wtedy dopiero Hiszpan zdobył punkt na 15-14, co dało mu siódmą piłkę setową, przy której Francuz zepsuł woleja. Ten set trwał 80 minut, a sam rozstrzygający tie-break minut 28. W następnych partiach przewaga jednego z najlepszych tenisistów w historii  była już wyraźna. Mannarino w drugim i trzecim secie zdobył już tylko cztery gemy, po dwa w każdym.", "Zajmujący przed Australian Open 2022 dopiero 69. miejsce w rankingu ATP Adrian Mannarino pożegnał się z turniejem, ale swoim występem w Melbourne udowodnił, że wciąż potrafi być tenisistą niebezpiecznym, nawet dla zawodników z ścisłej czołówki. Boleśnie przekonał się o tym Hubert Hurkacz, który przegrał z Francuzem w II rundzie.", "Wielki mecz Denisa Shapovalova", "Niemiec Alexander Zverev jest aktualnym mistrzem olimpijskim w grze pojedynczej mężczyzn, dwa razy triumfował w ATP Finals, w rankingu ATP zajmuje trzecią pozycję, ale na swój pierwszy wygrany turniej wielkoszlemowy wciąż jeszcze musi poczekać. Tym razem Alexander Zverev odpadł z imprezy wielkoszlemowej w 1/8 finału, przegrywając z Kanadyjczykiem Denisem Shapovalovem 3:6. 6:7 (5), 3:6.", "W ćwierćfinale Denis Shapovalov zmierzy się z Rafaelem Nadalem. Alexander Zverev nie tylko nie wygra w Melbourne pierwszego w karierze turnieju wielkoszlermowego. Stracił również szansę na objęcie prowadzenia w rankingu ATP, gdyż mógł zostać numerem 1. światowego tenisa (gdyby wygrał Australian Open 2022). Wobec porażki Alexandra Zvereva, jedynym, który po zakończeniu turnieju może na pozycji lidera światowego rankingu zmienić Serba Novaka Djokovicia, jest obecny wicelider rankingu Rosjanin Daniił Miedwiediew.", "– Najmniej spodziewałem się tego, że skończę ten mecz w trzech setach. Jestem bardzo szczęśliwy ze swojej postawy. Cieszę się z tego, jak wygląda moja gra – powiedział „Shapo” w pomeczowym wywiadzie na korcie. W niedzielę wygrał trzeci mecz i poprawił niekorzystny jeszcze bilans z Niemcem na 3-4.", "Denis Shapovalov grał bardzo dobrze, natomiast Alexander Zverev – nie na co ukrywać – słabo. Faworyt miał w trwającym 2 godziny i 21 minut meczu tylko 18 zagrań kończących przy 32 niewymuszonych błędach, w ważnych momentach nie pomagał mu też serwis. Z kolei Kanadyjczyk zaprezentował się bardzo solidnie. Miał wprawdzie 37 niewymuszonych błędów, ale również 35 uderzeń wygrywających.", "Monfils nie stracił seta", "Bardzo pewny awans do ćwierćfinału zapewnił sobie Francuz Gael Monfils (20. ATP), w trzech setach pokonując Serba Miomira Kecmanovicia (77. ATP) 7:5, 7:6 (4), 6:3. Sporo niżej notowany w rankingu Serb walczył bardzo ambitnie, w dwóch pierwszych setach nie ustępując rywalowi. Dopiero w trzecim secie przewaga Minfilsa, który pierwsze dwie partie rozstrzygnął na swoją korzyść w końcówkach, była już wyraźniejsza.", "Berrettini ćwierćfinalistą", "Interesujący pojedynek stoczyli na zakończenie niedzielnych zmagań w Melbourne Włoch Matteo Berrettini (7. ATP) i Hiszpan Pablo Carreno Busta (21. ATP). Skuteczniejszy w naważniejszych momentach rywalizacji okazał się Berrettini, który wygrał 7:5, 7:6 (4), 6:4. Wynik nie odzwierciedla zaciętości pojedynku. Większość gemów miała bardzo wyrównany przebieg. Mecz zakończył się, kiedy Włoch przełamał podanie Hiszpana w 10. gemie trzeciego seta.", "O awans do półfinału Matteo Berrettini zagra z Gaelem Monfilsem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz Polska – Czechy U12 w Zielonej Górze", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["Młode talenty w Zielonej Górze", "Zobaczymy w nim największe talenty polskiego i czeskiego tenisa w kategorii do lat 12, rywalizujące w singlu, deblu i mikście. Po cichu liczymy na udany rewanż za niedawny mecz pierwszych reprezentacji seniorskich obu krajów, w którym w grudniu, również w Zielonej Górze, lepsza okazała ekipa gości 4:2.", "– Grudniowy mecz z udziałem czołowych gwiazd polskiego i czeskiego tenisa pokazał się dużym sukcesem i cieszył się niesamowitym zainteresowaniem. Ale staramy się pamiętać również o najmłodszych adeptach tenisa, którzy za kilka lat będą rywalizować o punkty w gronie zawodowców. Z myślą o nich organizujemy ten mecz kadr U12, bo chcemy, żeby młodzi zawodnicy i zawodniczki mogli poczuć atmosferę dużego sportowego wydarzenia, z profesjonalną oprawą i dopingiem widowni – powiedział Mirosław Skrzypczyński, prezes Polskiego Związku Tenisowego.", "W grudniu na korcie w Zielonej Górze mogliśmy oglądać m.in.: Jerzego Janowicza – półfinalistę Wimbledonu 2013, Kamila Majchrzaka, Magdalenę Fręch, Katarzynę Kawę, Szymona Walkowa, Jana Zielińskiego (wszyscy LOTOS PZT Team), Alicję Rosolską, a po drugiej stronie siatki też aktualną liderkę deblowego rankingu WTA – Katerinę Siniakovą, Terezę Martincovą czy Jiriego Vesely’ego.  ", "Tym razem, na przełomie stycznia i lutego, zagrają utalentowani 12-latkowie z obydwu krajów. Ten międzypaństwowy mecz jest zaledwie pierwszym z wydarzeń w kategorii U12, które odbędą się w 2022 roku w ramach współpracy pomiędzy Polskim Związkiem Tenisowym i Czeskim Związkiem Tenisowym.", "Już za trzy miesiące zostanie zainaugurowana pierwsza edycja polsko-czeskich turniejów U12. Pierwszy z nich odbędzie się w dniach 22-24 kwietnia w Opawie, a następne w terminach: 5-7 maja we Wrocławiu, 25-27 lipca w Ostrawie oraz w dniach 23-25 września w Bytomiu.", "dziewczynki – Patrycja Faber, Weronika Gnyś, Maria Małecka, Alicja Szweda", "chłopcy – Olivier Krupa, Błażej Krzyśko, Miłosz Szczypka, Sebastian Tejerina", "trenerzy – Benjamin Budziak, Adam Molenda, Bolesław Szmyd", "dziewczynki – Katarina Filipova, Terezie Hrdlićkova, Nela Padrnosova, Karolina Śmidova", "chłopcy – Oliver Pavel Dufek, Tomas Havel, Michal Rakous, Kristian Ślimek", "trenerzy – Tomas Kajlik, Petr Otradovsky", "godz. 12.00 – uroczyste otwarcie", "od godz. 12.30 – mecze deblowe (gra podwójna dziewcząt, gra podwójna chłopców),", "od godz. 10.30 – mecze singlowe (2 gry pojedyncze dziewcząt i 2 gry pojedyncze chłopców)", "od godz. 10.30 – mecze singlowe i mikst (2 gry pojedyncze dziewcząt i 2 gry pojedyncze chłopców, 2 gry mikstowe)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Juniorskie porażki w Australian Open", "date": "\n\t\t\t\t\t\t\t\t\t\t24 stycznia, 2022\t\t\t\t\t", "text": ["Olaf Pieczkowski pokonany w singlu ", "Do III rundy turnieju juniorów nie zdołał niestety awansować rozstawiony z numerem ósmym Olaf Pieczkowski (13. ITF), po porażce z Amerykaninem Yannikiem Rahmanem 3:6, 6:3, 1:6.", "Pierwszy set przebiegał po dyktando Amerykanina, który w gemie czwartym zdobył przełamanie. Okazało się ono decydujące, Polak straty już nie odrobił, przegrał partię otwarcia 3:6. Pieczkowski stopniowo grał jednak coraz lepiej. W drugim secie, który okazał się odwrotnością pierwszego, to on przełamał podanie rywala w czwartym gemie obejmując prowadzenie 3:1 i też uzyskanej przewagi nie roztrwonił wygrywając 6:3. O awansie decydował zatem set trzeci. W nim Polak miał szanse na odebranie serwisu przeciwnikowi już na początku, ale najdłuższy gem meczu padł jednak łupem Rahmana. Co dla polskiego tenisisty gorsza, w następnym gemie również Amerykanin okazał się lepszy, po czym kontrolował już wydarzenia na korcie i to Yannik Rahman zameldował się w kolejnej rundzie. Walki nie brakowało do końca, set trzeci był najdłuższym w meczu, ale decydujące akcje wygrywał Amerykanin. W rozstrzygającym secie Olaf Pieczkowski zdołał ugrać tylko jednego gema przegrywając 1:6 i całe spotkanie 3:6, 6:3, 1:6 i po 103 minutach zmagań schodził z kortu pokonany żegnając się z rywalizacją w singlu.", "Olaf Pieczkowski miał w poniedziałek pracowity dzień, bowiem po około niespełna trzygodzinnym odpoczynku pojawił się na korcie po raz drugi, tym razem w parze z Borysem Zgołą, by rozegrać spotkanie I rundy turnieju gry podwójnej. Polacy rozstawieni z numerem szóstym. choć zaczęli mecz od pewnego zwycięstwa w pierwszym secie, przegrali ostatecznie z parą Tanapatt Nirundorn (Tajlandia)/Jaden Weekes (Kanada) po wyrównanym super tie-breaku 6:2, 3:6, 8-10.", "Olaf Pieczkowski zakończył występy w turnieju. Natomiast Borys Zgoła swoje spotkanie II rundy w grze pojedynczej, rozegra dopiero we wtorek, Przeciwnikiem tenisisty z Poznania będzie rozstawiony z numerem 14. Chorwat Dino Prizmić. Początek meczu o 1 w nocy z poniedziałku na wtorek czasu polskiego.", "W meczu I rundy gry podwójnej dziewcząt para rosyjsko-polska Mirra Andriejewa/Malwina Rowińska przegrała z parą – Jekaterina Chajrutdinowa (Rosja)/Arużan Sagandikowa (Kazachstan) 3:6, 4:6.", "Tym samym Malwina Riwińska, która w singlu nie przebrnęła kwalifikacji zakończyła występy w juniorskim Australian Open.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Znamy cztery ćwierćfinalistki. Świątek zagra z Cirsteą", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["W niedzielę, w siódmym dniu wielkoszlemowego turnieju Australian Open 2022 wyłonione zostały pierwsze cztery ćwierćfinalistki gry pojedynczej kobiet. To Amerykanki Madison Keys i Jessica Pegula, Czeszka Barbora Krejcikova oraz liderka rankingu WTA Australijka Ashleigh Barty.", "Amerykanka Amanda Anisimova w poprzedniej rundzie turnieju wyeliminowała broniącą tytułu Japonkę Naomi Osakę. W niedzielę w meczu o awans do ćwierćfinału niespodzianki już nie sprawiła, w dwóch setach przegrywając z główną pretendentką do końcowego triumfu, liderką rankingu WTA i wielką nadzieją australijiskich gospodarzy imprezy Ashleigh Barty 4:6, 3:6. Australijka tym razem nie miała aż tak zdecydowanej przewagi jak w poprzednich spotkaniach, ale wygrała bardzo pewnie, a jej sukces nie był zagrożony.", "Ashley Barty nie straciła jeszcze w Australian Open 2022 ani jednego seta. W meczu z Anisimovą ponownie potwierdziła, że jest główną faworytką turnieju w Melbourne.", "W ćwierćfinale rywalką Ashleigh Barty będzie Amerykanka Jessica Pegula (21. ATP), która w 1/8 finału pokonała Greczynkę Marię Sakkari (8. WTA) 7:6 (0), 6:3. Mecz był wyrównany, a wyżej notowana Greczynka nie wykorzystała swoich szans. W pierwszym secie Sakkari obroniła piłkę setową i z 3:5 wyszła na prowadzenie 6:5, ale nie „zamknęła” partii, a w tie-breaku nie zdobyła nawet jednego punktu. W drugim secie Greczynka najpierw nie wykorzystała dwóch break pointów przy wyniku 1:1, a następnie w gemie czwartym prowadziła 40:0, by przegrać pięć akcji z rzędu i stracić podanie. To był kluczowy moment meczu, bowiem Jessica Pegula do końca utrzymała przewagę przełamania i zameldowała się w ćwierćfinale, wyrównując już swoje osiągnięcie z poprzedniego sezonu. To zarazem drugi w karierze Amerykanki ćwierćfinał imprezy wielkoszlemowej.", "Mecz trwał 95 minut. Pegula zaserwowała sześć asów, zdobyła 28 z 37 punktów przy swoim pierwszym podaniu, obroniła cztery z sześciu break pointów, sama wykorzystując trzy z pięciu szans na odebranie serwisu rywalce. Miała na koncie 28 winnerów przy 17 niewymuszonych błędach. Bilans Marii Sakkari to 20 winnerów oraz i 25 pomyłek.", "Sporą niespodziankę sprawiła w niedzielę Amerykanka Madison Keys, która bardzo pewnie wygrała z Hiszpanką Paulą Badosą Gibert 6:3, 6:1. Keys to wprawdzie finalistka US Open 2017, ale od dłuższego czasu prezentowała się przeciętnie. Nawet fakt, że w 2022 roku w Australii wygrała turniej Adelaide Internationak 2 rangi WTA 250, nie wskazywał, że w wielkoszlemowej imprezie w Melbourne może odegrać znaczącą rolę. Także w niedzielnym meczu nie była faworytką, gdyż Paula Badosa Gibert to jedna z rewelacji poprzedniego sezonu w kobiecym tenisie, a w 2022 roku wygrała już w Australii znaczący turniej Sydney Tennis Classic rangi WTA 500, ważniejszy i silniej obsadzony niż ten w Adelajdzie, w którym zwyciężyła Keys. Tymczasem na Rod Laver Arena w Melbourne Hiszpanka była w niedzielę bezradna.", "Kapitalną dyspozycję zaprezentowała Czeszka Barbora Krejcikova (4. WTA), która gładko wygrała 6:2, 6:2 z Białorusinką Victorią Azarenką (25. WTA). Aktualna mistrzyni French Open nie dała triumfatorce Australian Open z 2012 i 2013 roku żadnych szans.", "Barbora Krejcikova i Madison Keys zmierzą się ze sobą w ćwierćfinale.", "Iga Świątek (9. WTA), rozstawiona z numerem siódmym, o awans do ćwierćfinału i poprawienie już na tym etapie turnieju swojego najlepszego wyniku osiągniętego w Australian Open, grać będzie w poniedziałek 24 stycznia z Rumunka Soraną Cirsteą (38. WTA). Mecz został zaplanowany w sesji nocnej w Melbourne na Margaret Court Arena. Rozpocznie się ok. godz. 7.30 polskiego czasu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Półfinaliści debli w komplecie. Znamy finalistów miksta", "date": "\n\t\t\t\t\t\t\t\t\t\t26 stycznia, 2022\t\t\t\t\t", "text": ["Wielkoszlemowy turniej Australian Open 2022", " wkracza w decydującą fazę. W środę poznaliśmy komplet półfinalistów nie tylko w grze pojedynczej kobiet i mężczyzn, ale także komplet półfinalistów", " ", "w grze podwójnej. W grze mieszanej znamy już finalistów.", "Faworytki w półfinale", "W grze podwójnej kobiet nie zawiodły główne faworytki wielkoszlemowej imprezy w Melbourne, czeska para Barbora Krejcikova i Katerina Siniakova. Rozstawiona najwyżej, uważana obecnie za najlepszą na świecie para Krejcikova/Siniakova zameldowała się w półfinale, pokonując w dwóch setach parę amerykańsko-australijską Caroline Dolehide/Storm Sanders (9) 6:2, 7:6 (3). O finał Czeszki zagrają z rozstawioną z trójką parą rosyjsko-belgijską Veronika Kudermetowa/Elise Mertens. Rosjanka i Belgijka w środę wyeliminowały duet belgijsko-hiszpański Kirsten Flipkens/Sara Sorribes Tormo, po zwycięstwie w dwóch setach 6:3. 6:4.", "Druga para półfinałowa gry podwójnej kobiet: Anna Danilina/Beatriz Haddad Maia (Kazachstan, Brazylia) – Shuko Aoyama/Ena Shibahara (Japonia).", "Będzie australijski finał?", "W grze podwójnej mężczyzn gospodarze mogą liczyć, że finał będzie sprawą wyłącznie australijską. Już we wtorek do półfinału awansowali Australijczycy Thanasi Kokkinakis i Nick Kyrgios, którzy o finał zagrają z parą hiszpańsko-argentyńską Marcel Granollers Pujol/ Horacio Zeballos.", "W środę awans do czołowej czwórki zapewniła sobie druga z par australijskich w składzie Matthew Ebden/ Max Purcell, którzy w ćwierćfinale wygrali po rozgrywanym do 10 wygranych punktów tie-breaku decydującego seta z z duetem holendersko-brytyjskim Wesley Koolhof/Neal Skupski 3:6, 6:4, 7:6 (10-6). Tę parę australijską czeka półfinał z parą amerykańsko-brytyjską, Rajeev Ram/Joe Salisbury, aktualnymi mistrzami wielkoszlemowego US Open. W ćwierćfinale Amerykanin i Brytyjczyk wyeliminowali w środę parę włoską Simone Bolelli/Fabio Fognini, wygrywając gładko 6:3, 6:2.", "Naszym zdaniem Rajeev Ram i Joe Salisbury, triumfatorzy US Open 2021, to obecnie najpoważniejsi kandydaci do sięgnięcia po tytuł w Melbourne. Australijczycy sądzą zapewne inaczej, zwłaszcza że Thanasi Kokkinakis i Nick Kyrgios wyeliminowali wcześniej, uważaną za najlepszą obecnie na świecie, parę chorwacką Nikola Mektić/Mate Pavić.", "Oni zagrają o tytuł w mikście ", "Od środy wiadomo już, że w finale gry mieszanej para francusko-chorwacka Kristina Mladenović/Ivan Dodig zmierzy się z parą australijską Jaimee Fourlis/Jason Kubler. W półfinałach duet Mladenović/Dodig po super tie-breaku pokonał parę chińsko-australijską Shuai Zhang/John Peers 1:6, 7:5, 10-2. Z kolei Jaimee Fourlis i Jason Kubler odwrócili losy rywalizacji, również po super tie-breaku, eliminując w półfinale parę czasko-ekwadorską Lucie Hradecka/Gonzalo Escobar po zwycięstwie 2:6, 7:6 (2), 10-6. Hradecka i Escobar po wygraniu pierwszego seta, w drugim prowadzili 5:4 oraz 6:5 będąc o gema od finału, ale nie zdołali „zamknąć” spotkania. Para australijska dwukrotnie wybroniła się, utrzymując własne podanie, a w tie- breaku drugiego seta oraz w rozstrzygającym super tie-breaku dość wyraźnie dominowała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Olaf Pieczkowski w II rundzie juniorskiego Australian Open", "date": "\n\t\t\t\t\t\t\t\t\t\t22 stycznia, 2022\t\t\t\t\t", "text": ["W sobotę mecz I rundy rozegrał już rozstawiony z numerem ósmym Olaf Pieczkowski (13. ITF), który pewnie, po 88 minutach, pokonał Francuza Antoine Ghibaudo 6:3, 6:4. Kolejnym rywalem 17-letniego Polaka będzie Amerykanin Yannik Rahman. Borys Zgoła (43. ITF) swoje spotkanie I rundy juniorskiego Australian Open 2022 rozegra w niedzielę, a jego pierwszym przeciwnikiem będzie Włoch Peter Buldorini.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Andriej Rublow wyeliminowany. Daniił Miedwiediew gra dalej", "date": "\n\t\t\t\t\t\t\t\t\t\t22 stycznia, 2022\t\t\t\t\t", "text": ["Za niespodziankę możnaby uznać porażkę szóstego w rankingu ATP Rosjanina Andrieja Rublowa, który przegrał z Chorwatem Marinem Ciliciem 5:7, 6:7 (3), 6:3, 3:6, ale trzeba pamietać, że Rosjanin chorował ostatnio na COVID-19, musiał przejść kwarantannę i najwyraźniej odbiło się to niekorzystnie na jego dyspozycji. Poza tym Rublow miał trudnego rywala, gdyż Cilić (obecnie 27. ATP) to przecież zwycięzca wielkoszlemowego US Open 2014, trzecia rakieta świata w styczniu 2018, aktualny wicemistrz olimpijski w grze podwójnej (z Ivanem Dodigiem), tenisista na pewno solidny. Rublow walczył, mecz był zacięty i wyrównany, ale na swoją korzyść Rosjanin był w stanie przechylić tylko jednego seta.", "Najbardziej zacięty pojedynek stoczyli Amerykanin Taylor Harry Fritz (22. ATP) i Hiszpan Roberto Bautista Agut (18. ATP), ale tego akurat można się było spodziewać, gdyż obu tenisistów dzielą w rankingu tylko cztery lokaty. Minimalnie skuteczniejszy okazał się Fritz, który wygrał po pięciosetowej batalii 6:0, 3:6, 3:6, 6:4, 6:3.", "Spośród dwóch reprezentantów gospodarzy w turnieju pozostał pogromca Kamila Majchrzaka Alex de Minaur (42. ATP), którego wyższość musiał uznać niżej notowany Hiszpan Pablo Andujar-Alba (83. ATP). Najlepszy obecnie tenisista australijski wygrał gładko w trzech setach 6:4, 6:4, 6:2.", "Z turniejem pożegnał się występujący z „dziką kartą” Christopher O’Connell (175, ATP), którego w czterech setach pokonał klasyfikowany w rankingu ATP o ponad 100 lokat wyżej Amerykanin Maxime Cressy, wygrywając 6:7 (8), 6:3, 6:2.", "Najefektowniejsze zwycięstwo odniósł Kanadyjczyk Felix Auger Aliassime (9, ATP), który z solidnym Brytyjczykiem Danielem Evansem (24. ATP) stracił tylko sześć femów, wygrywając nadspodziewanie gładko 6:4, 6:1, 6:1.", "Daniił Miedwiediew potwierdza aspiracje", "Wysokie aspiracje potwierdził wicelider rankingu tenisistów Rosjanin Daniił Miedwiediew, który w trzech setach (6:4, 6:4, 6:2) odprawił nieobliczalnego Holendra Botica Van De Zandschulpa, który był odkryciem US Open 2021. Daniił Miedwiediew to z pewnością jeden z głównych kandydatów do wygrania turnieju w Melbourne, co może dać Rosjaninowi prowadzenie w rankingu ATP tenisistów.", "Ponadto z awansu do IV rundy cieszyli się w sobotę dwaj inni tenisiści TOP 10 rankingu – Grek Stefanos Tsitsipas (4.ATP) oraz Włoch Jannik Sinner (10, ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Awans Igi Świątek. Magda Linette pokonana", "date": "\n\t\t\t\t\t\t\t\t\t\t21 stycznia, 2022\t\t\t\t\t", "text": ["Awans nie podlegał dyskusji", "Iga Świątek podczas ubiegłorocznego French Open 2021 wygrała z Rebeccą Peterson 6:1, 6:1, oddając Szwedce zaledwie dwa gemy. Tym razem na korcie John Cain Arena w kompleksie Melbourne Park spotkanie było tylko trochę bardziej zacięte, ale wyższość Igi Świątek ani przez moment nie podlegała dyskusji, a zwycięstwo, ostatecznie 6:2, 6:2, nawet przez chwilę nie było zagrożone.", "Tenisistka z Raszyna w pierwszym secie już w gemie otwarcia zdobyła przełamanie, przegrywając tylko jedną akcje przy prowadzeniu 40:0, kiedy z forhendu posłała piłkę w siatkę. Kolejne gemy, zwłaszcza drugi gem serwisowy Szwedki były już bardziej wyrównane, ale kluczowe akcje wygrywała Polka. Rebecca Peterson nie radziła sobie generalnie z agresywną grą podopiecznej trenera Tomasza Wiktorowskiego, akcje wygrywając raczej nie po własnych udanych zagraniach, a  po błędach tenisistki z Raszyna. Iga Świątek z podwójnym przełamaniem prowadziła w pierwszym secie już nawet 4:0 i choć straciła następnie dwa gemy z rzędu, w tym gema szóstego przy własnym serwisie,  szybko opanowała sytuację wygrywając pierwsza partię 6:2.", "W secie drugim pierwsze przełamanie na korzyść Polki nastąpiło w gemie trzecim. Iga Świątek objęła prowadzenie 2:1 i już go nie wypuściła, oddając przeciwniczce jeszcze tylko jednego gema i wygrywając, identycznie jak w secie pierwszym 6:2. Następne przełamanie serwisu Szwedki (na 4:1) praktycznie definitywnie rozstrzygnął losy meczu, gdyż mógłby je zmienić tylko jakiś nieprawdopodobny kataklizm w grze Polki, którego oczywiście nie było. W sumie mecz rozgrywany pod wyraźne dyktando Igo Świątek trwał 1 godzinę i 22 minuty.", "Paradoksalnie najlepsza polska tenisistka więcej problemów miała przy własnym podaniu, niż przy serwisie przeciwniczki.", "Magda Linette (53. WTA) zmierzyła się  w czwartek z Rosjanką Darią Kasatkiną (23. WTA). W 2018 roku poznanianka pokonała Rosjankę właśnie w Melbourne, docierając do III rundy Australian Open, co dotąd pozostaje najlepszym osiągnięciem Polki w australijskim turnieju Wielkiego Szlema. Tym razem co najmniej powtórzenia tamtego wyczynu nie będzie. Magda Linette przegrała bowiem z prezentującą ostatnio bardzo dobrą dyspozycję Darią Kasatkiną 2:6, 3:6.", "Pierwszy set spotkania przebiegał zdecydowanie pod dyktando Kasatkiny, Popełniająca mnóstwo błędów Magda Linette w secie otwarcia była w stanie ugrać zaledwie dwa gemy. W drugiej partii, walki było więcej, poznanianka próbowała podjąć rywalizację, ale nie dała rady. W czwartek Daria Kasatkina była dla Magdy Linette zbyt trudną przeciwniczką.", "Spotkanie zakończone w pełni zasłużonym zwycięstwem Kasatkiny dobiegło końca po forhendowym błędzie Magdy Linette w gemie serwisowym tenisistki z Poznania, w którym początkowo nasza reprezentantka początkowo prowadziła. Polka miała szansę “wrócić” do meczu” w ósmym gemie drugiego seta kiedy wypracowała break-pointa, ale go nie wykorzystała popełniając błąd przy forhendzie po linii.", "Iga Świątek wygrała swój mecz II rundy bardzo pewnie, natomiast w sesji dziennej czwartego turnieju inne faworytki mocno się męczyły. Dwie z nich sensacyjne pożegnały się z turniejem. Dużego kalibru sensacja jest zwłaszcza odpadniecie Hiszpanki Garbine Muguruzy (3. WTA). Triumfatorka ostatniego WTA Finals 2021 przegrała z Francuzką Alize Cormet (61 WTA) 3:6, 3:6. Nie ma już także w turnieju rewelacji ostatnich miesięcy na światowych kortach Estonki Knett Kontaveit (7. WTA), którą w dwóch setach (6:2, 6:4) pokonała Belgijka Clara Tauson (39. WTA).", "Awansowały natomiast Czeszka Marketa Vondrousova (41.WTA), po zwycięstwie 6:2, 7:5 z notowaną w światowym rankingu tenisistek o cztery lokaty wyżej Rosjanką Ludmiłą Samsonową (37. WTA) oraz Amerykanka Danielle Rose Collins (30. WTA), po pokonaniu 6:4, 6:3 Chorwatki Any Konjuh (58. WTA). Dalej gra również wiceliderka rankingu WTA Aryna Sabalenka z Białorusi, która wygrała z zamykającą TOP 100 światowego rankingu tenisistek Chinką Xinyu Wang 1:6, 6:4, 6:2.", "W sesji wieczornej w Melbourne z turniejem pożegnała się sensacyjna mistrzyni US Open 2021 Brytyjka Emma Raducanu (18. WTA), która przegrała 4:6, 6:4, 3:6. z Danką Kovinić (98. WTA) z Czarnogóry. W 1/16 inału jest natomiast inna wielkoszlemowa mistrzyni, była liderka rankingu tenisistek Rumunka Simona Halep (15. WTA), po zwycięstwie 6:2, 6:0 z Brazylijką Beatriz Haddad Maią (83. WTA).", "Jeżeli nie zmieni zdania, to w czwartek swój ostatni mecz singlowy w turnieju Wielkiego Szlema w karierze rozegrała mistrzyni US Open 2011 w grze pojedynczej, była liderka rankingu WTA Samantha Stosur. Australijka  polskiego pochodzenia przegrała w II rundzie Australian Open 2022 z Rosjanką Anastazją Pawljuczenkową 2:6, 2:6.", "czwartek, 20 stycznia (II runda 1/32 finału)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette nie zagra w ćwierćfinale debla Australian Open", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["Miały piłkę setową w drugiej partii", "Po wyeliminowaniu w II rundzie mistrzyń Wimbledonu Australijki Samanthy Stosur i Chinki Shuai Zhang (czytaj też: ", "), Magda Linette i Bernarda Pera, półfinalistki French Open 2021, były faworytkami meczu z Peterson i Potapovą, ale pojedynek potoczył się zupełnie nie po ich myśli. Spotkanie było wyrównane, Polka i Amerykanka miały wiele okazji, żeby pojedynek miał inny przebieg, ale solidnie grające Szwedka i Rosjanka za każdym razem potrafiły wyjść z opresji i to one po 108 minutach opuszczały kort w roli triumfatorek.", "O losach pierwszej partii rozstrzygnęły dwa przełamania, które zaliczyły Szwedka i Rosjanka. Najpierw w gemie piątym Paterson i Potapova przełamały podanie pary polsko-amerykańskiej, a zakończyły seta zwycięstwem 6:3 po wygraniu gema serwisowego Magdy Linette. Trzy piłki setowe Linette i Pera zdołały obronić, czwartej już nie.", "W drugim secie Magda Linette i Bernarda Pera dwukrotnie obejmowały prowadzenie po odebraniu serwisu rywalkom (3:2 oraz 6:5), ale nie potrafiły utrzymać przewagi. Szwedka i Rosjanka natychmiast odpowiadały re-breakiem, za pierwszym razem wyrównując od razu na 3:3, za drugim na 6:6.", "Set drugi został rozstrzygnięty w tie-breaku, w którym polsko-amerykański duet też miał szanse, żeby doprowadzić do remisu 1:1 w setach, a co za tym idzie do decydującej trzeciej partii. Linette i Pera prowadziły w tie-breaku 4:2 i chociaż przegrały trzy kolejne akcje, przy własnym prowadzeniu 6:5 wypracowały piłkę setową. Peterson i Potapova obroniły jednak setbola, a następnie uzyskały piłkę meczową, którą od razu wykorzystały. Błąd popełniony przez duet polsko-amerykański sprawił, że mecz dobiegł końca, a Magda Linette i Bernarda Pera pożegnały się z turniejem.", "Szkoda straconej szansy, gdyż wydawało się, że po “przejściu” mistrzyń Wimbledonu Magda Linette i Bernarda Pera, mają otwartą drogę do osiągnięcia w Melbourne świetnego rezultatu, awansu przynajmniej do półfinału. W ich ćwiartce turniejowej drabinki nie było już duetów rozstawionych i to właśnie debel polsko-amerykański był teoretycznie najsilniejszy.", "Magda Linette zakończyła tym samym udział w wielkoszlemowym Australian Open 2022. Już wcześniej poznanianka odpadła z rywalizacji w grze pojedynczej, przegrywając w II rundzie z Rosjanką Darią Kasatkiną. Bernarda Pera ma jeszcze szanse na sukces w grze mieszanej, w której jej partnerem jest Holender Wesley Koolhof, w sezonie 2021 przez pewien czas deblowy partner Łukasza Kubota (duet Pera/Koolhof na razie dotarł w Melbourne do 1/8 finału miksta).", "O półfinał pogromczynie Magdy Linette i Bernardy Pery zagrają z duetem kazachsko-brazylijskim Anna Danilina/Beatriz Haddad Maia. Druga wyłoniona w niedzielę para ćwierćfinałowa debla kobiet: Veronika Kudeermetowa/Elise Mertens (Rosja/Belgia) – Kirsten Flipkens/Sara Sorribes Tormo (Belgia/Hiszpania).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek jest w IV rundzie Australian Open!", "date": "\n\t\t\t\t\t\t\t\t\t\t23 stycznia, 2022\t\t\t\t\t", "text": ["W swoim czwartym występie w tej imprezie Iga po raz trzeci z rzędu dotarła do tej fazy rywalizacji. Już teraz tenisistka z Raszyna wyrównała osiągnięcia w Melbourne z lat 2020 i 2021 wykonując plan minimum. To bardzo ważne, nie straci bowiem punktów w rankingu WTA. ", "Wyrównane i ciekawe spotkanie", "Mecz od początku był ciekawy, obie tenisistki prezentowały wiele udanych, efektownych akcji. W trzecim gemie, a swoim drugim serwisowym, Polka obroniła break-pointa ratując się bardzo dobrym podaniem, a w następnym bardzo długim gemie sama uzyskała przełamanie obejmując prowadzenie 3:1. Zażartej walki nie brakowało, ale to jednak podopieczna trenera Tomasza Wiktorowskiego była trochę skuteczniejsza i chociaż między innymi w gemie siódmym musiała bronić break-pointa, utrzymała przewagę przełamania do końca, wygrywając pierwszego seta 6:2, po jeszcze jednym odebraniu serwisu rywalce.", "W secie drugim nic się w sytuacji na Margaret Court Arena, przynajmniej początkowo nie zmieniło, bo chociaż Polka już na otwarcie tej partii broniła break-pointa, podanie ponownie utrzymała. Co ważniejsze tenisistka z Raszyna wciąż była skuteczniejsza od Rosjanki w ważnych akcjach i to ona, po fantastycznym returnie wykorzystała break-pointa podwyższając prowadzenie na 2:0. Droga do wygranej była w tym momencie bardzo szeroko dla Igi Świątek otwarta, ale Daria Kasatkina bynajmniej nie zamierzała się poddawać. W trzecim gemie drugiego seta Polka nie utrzymała własnego serwisu i za moment w secie mieliśmy już remis. A mogło być dla Igi Świątek jeszcze gorzej, gdyż teraz to Kasatkina znalazła się „na fali” i miała break-pointa na 3:2 na swoją korzyść. Szczęśliwie dla naszej reprezentantki, akurat w tym ważnym momencie pomyliła się, z forhendu posyłając piłkę w siatkę. To był chyba przełomowy moment spotkania, gdyż Iga Świątek opanowała sytuację, zdobyła kolejne dwa gemy i przewagi już nie roztrwoniła, sięgając po bardzo ważne zwycięstwo. Kasatkinę stać już było na ugranie tylko jednego gema.  W meczu trwającym nieco więcej jak 1,5 godziny 6:2, 6:3 dla Igi Świątek!", "– Dziękuję za energię płynącą z trybun, którą czułam podczas meczu. Spotkanie z Darią było bardzo intensywne, ale tego się spodziewałam – powiedziała Iga Świątek tuż po meczu z Rosjanką podczas krótkiej rozmowy na korcie, a w studio Eurosportu rozmawiając z Barbarą Schett dodała: – Chciałam wywierać presję na Darii i dominować w wymianach. Chcę w Melbourne osiągnąć więcej i uzyskać najlepszy wynik w Australian Open. W najbliższym czasie chciałabym pracować ze sztabem szkoleniowym nad wolejem. Jaką książkę teraz czytam? To jest kryminał.", "Tak wysoki końcowy rezultat nie oddaje zaciętości rywalizacji. Kluczem do sukcesu Polki było wygrywanie akcji w najważniejszych momentach. To, w porównaniu chociażby z poprzednim sezonem, istotna zmiana w postawie najlepszej obecnie polskiej tenisistki, której gra „sypała się”, gdy wydarzenia na korcie przestawały układać się po myśli raszynianki", "Iga Świątek wygrała, jest już w Australian Open w IV rondzie i warto to docenić, gdyż pokonała naprawdę groźną rywalkę. Daria Kasatkina, po słabszych sezonach 2019 oraz 2020, już w minionym sezonie 2021 prezentowała się znacznie lepiej, a w sezonie obecnym od początku prezentuje się naprawdę dobrze. W 2022 roku już w Australii dotarła do półfinału turnieju Sydney Tennis Classic, eliminując Hiszpankę Garbine Muguruze (3. WTA) oraz mistrzynię Australian Open 2020, Amerykankę Sofię Kenin (13. WTA).  To świadczy dobitnie, że znajduje się w wysokiej formie.", "Iga Świątek i Daria Kasatkina zmierzyły się w sobotę po raz drugi. Poprzednio, w 2021 roku, podczas turnieju na trawiastych kortach w Estbourne lepsza byłą Rosjanka. Teraz w bilansie ich spotka mamy remis 1:1.", "Rywalką Igi Świątek w meczu o pierwszy w karierze polskiej tenisistki ćwierćfinał Australian Open i przekroczenie przez Polkę bariery IV rundy w turnieju w Melbourne, będzie Rumunka Sorana Cirstea (38. WTA), która raczej niespodziewanie pokonała w drugim sobotnim meczu sesji wieczornej w Melbourne Rosjankę Anastazję Pawljuczenkową (11. WTA) 6:3, 2:6, 6:2. Uchodząca za faworytkę wyżej notowana w rankingu WTA Rosjanka, finalistka wielkoszlemowego French Open 2021, złota medalistka przeprowadzonych w 2021 roku Igrzysk Olimpijskich Tokio 2020 w grze mieszanej (w parze z Andriejem Rublowem), była lepsza jedynie w drugim secie. W dwóch pozostałych dominowała Sorana Cirstea.", "Wiceliderka rankingu WTA gra dalej", "Jednym z najciekawiej zapowiadających się sobotnich spotkań III rundy gry pojedynczej kobiet wielkoszlemowego turnieju Australian Open 2022, był z pewnością mecz Białorusinki Aryny Sabalenki (2. WTA) z Czeszką Marketą Vondrousovą (41. WTA). Wszak rywalizowały wiceliderka światowego rankingu tenisistek oraz zawodniczka o dużych możliwościach, finalistka wielkoszlemowego French Open 2019, srebrna medalistka przeprowadzanych w 2021 roku Igrzysk Olimpijskich Tokio 2020 w grze pojedynczej. Na Margaret Court Arena w Melbourne lepsza okazała się Aryna Sabalenka, która wygrała w trzech setach 4:6, 6:3, 6:1. Białorusinka nie najlepiej „weszła” w mecz, ale  stopniowo się „rozkręcała” w decydującym secie zdecydowanie dominując już na korcie.", "Przeciwniczką Aryny Sabalenki w spotkaniu o ćwierćfinał będzie Estonka Kaia Kanepi (115 WTA), która zakończyła przygodę z wielkoszlemowym turniejem w Melbourne Australijki Maddison Inglis (133. ATP). Australijka, która wystąpiła w turnieju dzięki „dzikiej karcie” i dotarła do III rundy wyraźnie wygrała pierwszego seta, by w dwóch następnych ugrać już tylko dwa gemy, a w rozstrzygającym secie trzecim  – żadnego, Inna sprawa, że dość słaby ranking Kai Kanepi jest mylący, gdyż była już ona znacznie wyżej (nawet 15. WTA), a obecna tak odległa lokata, to w znacznej mierze efekt problemów zdrowotnych.", "Dobra dyspozycja Simony Halep", "W sesji dziennej dobrą dyspozycje zaprezentowała była liderka rankingu WTA Rumunka Simona Halep (15. WTA), która bardzo pewnie pokonała w dwóch setach 6:2, 6:1 tenisistkę z Czarnogóry Dankę Kovinić (98. WTA), oddając rywalce zaledwie trzy gemy.", "Rumunka po uporaniu się z problemami zdrowotnymi, od początku sezonu 2022 prezentuje naprawdę dobrą formę, stopniowo jeszcze zwyżkującą.", "Najbardziej zaciętą rywalizację o miejsce w IV rundzie turnieju w Melbourne, w sesji dziennej w sobotę stoczyły Dunka Clara Tauson (39. WTA) oraz Amerykanka Danielle Rose Collins (30. WTA). Do połowy spotkania tenisistką lepsza była Tauson, ostatecznie jednak z awansu cieszyła się notowana w rankingu WTA o dziewięć lokat wyżej Collins, która odwróciła losy meczu wygrywając 4:6, 6:4, 7:5.", "W innym spotkaniu Francuzka Alize Cornet (61. WTA), także odwróciła losy rywalizacji, po przegraniu pierwszej partii pokonując ostatecznie Słowenkę Tamarę Zidansek (29. WTA) 4:6, 6:4, 6:2. Im dłużej trwało spotkanie, tym wyraźniejsza stawała się przewaga Francuzki.", "Nie ma dwóch par z polskimi tenisistkami w 1/8 finału gry podwójnej kobiet wielkoszlemowego turnieju Australian Open 2022. W sobotę (w Polsce w sobotę tuż przed godziną 5) z imprezą w Melbourne pożegnała się para Nao Hibino/ Alicja Rosolska, przegrywając w II rundzie z parą słowacko-rosyjską Viktoria Kuzmova/Wiera Zwonariowa 3:6, 4:6.", "Japońsko-polska para mimo porażki w pierwszym secie, realnie mogła myśleć o wygraniu tego wyrównanego meczu do połowy drugiej partii. Wtedy, w gemie siódmym, Nao Hibino i Alicja Rosolska straciły podanie i rywalki nie wypuściły już prowadzenia wygrywając w dwóch setach. W partii otwarcia Słowaczka i Rosjanka zaliczyły jedno przełamanie w gemie czwartym (na 3:1) i ono okazało się kluczowe. W drugim secie Japonka i Polka pierwsze straciły serwis w gemie trzecim natychmiast jednak odpowiedziały re-breakiem, by jeszcze objąć prowadzenie 3:2, ale przegrały trzy następne gemy – w tym wspomniany gem siódmy przy własnym serwisie – i tych strat nie zdołały już odrobić. ", "Hibino i Rosolska mogły jeszcze pokusić się o odwrócenie losów meczu, ale przy prowadzeniu rywalek 4:3 w drugiej partii nie wykorzystały break-pointa. Viktoria Kuzmova i Wiera Zwonariowa pokonały duet Nao Hibino/Alicja Rosolska 6:3, 6:4 i w tej sytuacji w 1/8 finału Australian Open 2022 w grze podwójnej kobiet mamy tylko duet polsko-amerykański Magda Linette/Bernarda Pera. Przypomnijmy, że o ćwierćfinał Polka i Amerykanka zagrają z parą szwedzko-rosyjską Rebecca Peterson/Anastazja Potapova.", "W deblu kobiet pewnie do 1/8 finału awansowały główne faworytki, najwyżej rozstawiona para czeska Barbora Krejcikova/Katerina Siniakova, po zwycięstwie 6:3, 6:3 z parą australijsko-chińską Monique Adamczak/Xin-Yun Han.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Olaf Pieczkowski i Borys Zgoła zaczynają juniorski Australian Open. Bracia Zgoła na progu zawodniczej kariery", "date": "\n\t\t\t\t\t\t\t\t\t\t21 stycznia, 2022\t\t\t\t\t", "text": ["– Trenuję z chłopakami od ponad dwóch lat. Tak, jestem dumny z ich wyników. Wykonali kawał ciężkiej roboty. Przez cały czas naszej współpracy byliśmy konsekwentni, systematyczni. W naszym teamie energii i zaangażowania nie brakuje. To, co najbardziej cenię u Borysa i Gorana, to pracowitość. Bez tego nie byłoby żadnych efektów – mówi Andriej Kapaś, obecny szkoleniowiec reprezentantów AZS-u Poznań.", "Z rakietą od najmłodszych lat", "To wprawdzie nie jest reguła, ale jeśli rodzice kochają sport, to i dzieci podzielą ich pasję. Tak było w przypadku braci Zgoła. W dziedzinie sportu zdecydowanie większe osiągnięcia ma tata – Grzegorz. Choć, jak podkreślają zgodnie Borys i Goran, mama Dagmara jest również osobą usportowioną: – Mama przebiegła maraton w niezłym czasie jak na amatora, ale przede wszystkim w domu pilnuje naszych obowiązków szkolnych.", "Z kolei Grzegorz Zgoła był zawodowym tenisistą, jedną z pierwszych osób w Polsce po 1989 roku, które otrzymały stypendium sportowe na uczelni w USA i jest absolwentem uczelni University of Louisiana w Lafayette. Zgoła senior był klasyfikowany na listach ATP, a wśród rodzinnych opowieści jest ta, dotycząca jego niezwykle zaciętego pojedynku podczas poznańskiego challengera z Maratem Safinem, dwukrotnym triumfatorem turniejów Wielkiego Szlema.", "Jak wspominają bracia, małe rakietki dostali w prezencie, kiedy mieli po dwa, trzy lata, a ściana w domu była niemiłosiernie obijana od uderzeń piłkami. Treningi, choć bardziej była to zabawa, rozpoczęli w wieku czterech, pięciu lat. Od tego momentu byli prowadzeni przez trenera – został nim Wojciech Banasik (do 2019 roku).", "– Rodzice od najmłodszych lat obok nauki dbali również o nasz sportowy rozwój. Uczyliśmy się pływać, zanim zaczęliśmy raczkować, a później oprócz tenisa uprawialiśmy narciarstwo w poznańskim klubie Malta Ski. Regularnie jeździliśmy do Czarnej Góry. W kolejnych latach skoncentrowaliśmy się wyłącznie na tenisie – zaznacza Borys.", "– Dobrze, że obaj gramy, bo trudno jest znaleźć odpowiednich partnerów do treningów, czy sparingów. Zawsze możemy liczyć na siebie, rozumiemy siebie bez słów i lubimy wspólne zajęcia na korcie – dopowiada Goran.", "Obaj po chwili dodają, uśmiechając się: – Gdy byliśmy młodsi, częściej zdarzały się nam małe kłótnie. Teraz jest już spokojniej.", "Tenisiści AZS Poznań (są związani z klubem od początku swoich karier) trenują od czterech do pięciu godzin dziennie. Zajęcia tenisowe prowadzi Andriej Kapaś. Za przygotowanie fizyczne odpowiedzialny jest Artur Zaczek – olimpijczyk na igrzyskach w Londynie w 2008 w sztafecie sprinterów. Z kolei fizjoterapeutą jest Barnaba Perek. Bracia współpracuję też z psychologiem – Magdaleną Czub.", "– Pracujemy od poniedziałku do piątku. Oczywiście przede wszystkim na korcie, ale jest również ogólnorozwojówka, jest fizjoterapia. Niedziela to dzień „bez rakiety”. Trzeba również pamiętać, że chłopaki grają turnieje. Cały plan jest szczegółowo przygotowany – zaznacza Kapaś, który był wielokrotnym medalistą mistrzostw Polski, a w latach profesjonalnej kariery zajmował 320. miejsce rankingu ATP.", "Na pytanie o krótką charakterystykę swoich podopiecznych opowiada: – Goran potrafi zagrać świetne akcje, posiada szeroki wachlarz umiejętności technicznych i taktycznych, a w pracy aktualnie koncentrujemy się na wzmocnieniu jego regularności. Potrafi grać bardzo różnorodnie, ale ma też zbyt często chwile słabości. Z kolei Borys jest zdecydowanie bardziej regularny w swojej grze, przez długi okres potrafi utrzymać równy, stabilny poziom. Elementów do poprawy nie brakuje.", "Rok 2022 dla obu młodych tenisistów ma być kolejnym ważnym krokiem w sportowej karierze. Przed starszym z braci starty w juniorskich Wielkich Szlemach.", "– Borys weźmie udział już w pierwszym wielkoszlemowym turnieju 2022 roku – Australian Open. To ważny sprawdzian, a zarazem ogromne przeżycie dla każdego młodego sportowca. Powoli będzie również wchodzić w seniorski tenis. Zresztą to już się dzieje. Z kolei Goran kończy przygodę z turniejami Tennis Europe i zaczyna rywalizację w imprezach ITF Juniors – tłumaczy Andriej Kapaś.", "Tenisowi idole? Goran: – Zdecydowanie Roger Federer. Uwielbiam klasyczny tenis i styl Szwajcara. Widziałem go „na żywo” w akcji podczas turnieju Masters. Byłem pod wrażeniem.", "Borys: – Od najmłodszych lat kibicowałem Novakovi Djkoviciowi. W sercu był zawsze Nole. Przed laty zdarzało się płakać po porażkach Serba. Mam do niego sentyment do dzisiaj. Ostatnio zacząłem także trzymać kciuki za Daniła Miedwiediewa. Lubię obserwować grę Rosjanina i widzę kilka podobieństw do tego, co prezentuje na korcie Djoković.", "Poza tenisem bracia śledzą także inne dyscypliny sportu – Goran jest fanem koszykówki i rozgrywek NBA, a Borys lubi piłkę nożną.", "Bracia Zgoła są obecnie uczniami Sopockiej Akademii Tenisowej. Mimo natłoku zajęć sportowych radzą sobie dobrze też w nauce. To przede wszystkim zasługa mamy Dagmary. – Odkąd pamiętamy, mama zawsze mobilizowała i motywowała nas do nauki – odpowiadają jednym głosem Borys i Goran, którzy są absolwentami International School of Poznan i dzięki ukończeniu tej szkoły biegle mówią po angielsku.", "Obaj koncentrują się obecnie na tenisie, choć Borys ma także inne zainteresowania: – Ciekawią mnie zagadnienia dotyczące psychologii i marketingu sportowego, ale wraz z bratem skupiamy się przede wszystkim na pracy związanej z grą w tenisa – kończy starszy z braci.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Kamil Majchrzak zatrzymany", "date": "\n\t\t\t\t\t\t\t\t\t\t20 stycznia, 2022\t\t\t\t\t", "text": ["Koniec serii", "Kamil Majchrzak kapitalnie “wszedł” w nowy sezon 2022. W ATP Cup w Sydney odniósł trzy zwycięstwa (w przegranym przez Polaków półfinale z reprezentacją Hiszpanii nie grał po otrzymaniu pozytywnego wyniku testu na COVID-19), a w I rundzie Australian Open w świetnym stylu wygrał z Włochem Andreasem Seppim.", "Teraz ta seria została przerwana. W pierwszym secie Majchrzak stracił serwis już w gemie trzecim, ale już za chwilkę mógł zaliczyć natychmiast re-breaka. Niestety straty nie udało się piotrkowianinowi odrobić ani wówczas, ani w ogóle w tym secie i  partia otwarcia padła łupem Australijczyka.", "Druga partia miała niemal bliźniaczy przebieg. Tym razem kluczowe okazało się jedno przełamanie, które Australijczyk zaliczył w gemie piątym obejmując prowadzenie 3:2 i przewagi przełamania już nie roztrwonił.", "Trzecia partia niestety ostatnia znowu zaczęła się od szybkiej straty serwisu przez Polaka z tym, że w tej partii wyższość Australijczyka nie podlegała już dyskusji, „Szumi” zdołał ugrać w trzeciej odsłonie meczu już tylko dwa gemy i zszedł z Rod Laver Arena, najważniejszego kortu kompleksu Melbourne Park pokonamy. W trzeciej partii uwidoczniła się już wyraźnie fizyczna przewaga Australijczyka, ale to akurat dziwić nie może, gdyż po przebyciu COVID-19 „Szumi” nie jest jeszcze na pewno w pełni sił fizycznych. Alex de Minaur zakończył spotkanie asem serwisowym.", "To pierwsza porażka tenisisty z Piotrkowa Trybunalskiego w sezonie 2022. „Szumi” mimo że po przejściu COVID-19 i kwarantannie nie może być jeszcze w pełni sił podjął walkę, ale nie dał rady. Najlepszy obecnie tenisista australijski był zbyt dobrze dysponowany i po 98 minutach odniósł w pełni zasłużone zwycięstwo.", "Kamil Majchrzak posłał w czwartek 25 piłek wygrywających oraz miał na koncie 28 niewymuszonych błędów. Alex de Minaur zanotował 11 asów, miał 35 uderzeń wygrywających oraz 20 niewymuszonych błędów. Australijczyk zaliczył cztery przełamania serwisu Polaka, wygrał 91 ze 156 rozegranych akcji.", "– No niestety, żeby pokonać zawodnika pokroju de Minaura, trzeba być przygotowanym fizycznie do gry na 110 procent, a do tego stanu nie byłem w stanie się nawet jeszcze zbliżyć. Zrobiłem na korcie co mogłem, ale wciąż daleki jestem od swojego poziomu kondycyjnego po niedawnym zakażeniu COVID-em. Żałuję pierwszego i drugiego seta, bo w nich gra była bardzo wyrównana. Pomimo tego, że to ja jako pierwszy traciłem przełamania, to jednak potem miałem cały czas szanse na przełamania powrotne, których niestety nie wykorzystałem – powiedział po meczu Kamil.", "– Właściwie trzeci set był już konsekwencją dwóch pierwszych i wszystkich tych okoliczności. Ale dałem z siebie wszystko, na co było mnie w tym momencie stać. Żałuję samego dzisiejszego meczu, bo w pełni zdrowy mógłbym bardziej walczyć, a zwyczajnie chwilami brakowało mi sił. Ale mimo wszystko jestem zadowolony z występu w Australian Open, bo tak naprawdę wszystko, co tu ugrałem jest właściwie bonusem. Przez COVID-19 nie mogłem zagrać w eliminacjach, a do turnieju głównego wskoczyłem dosłownie w ostatniej chwili – dodał. ", "– Najbliższe dni poświęcę przede wszystkim na solidne odbudowanie się po chorobie i jak najlepsze przygotowanie się fizyczne do kolejnych startów. Najbliższy występ planuję od 31 stycznia w turnieju ATP 250 w Pune w Indiach, gdzie jestem w głównej drabince. Później najprawdopodobniej będzie kolejna „250-tka” w Marsylii i być może challenger ATP we Francji, ale to jeszcze się dokładnie okaże, jak się rozwinie sytuacja – podsumował tenisista LOTOS PZT Team.", "Z przebiegu rywalizacji w grze pojedynczej mężczyzn w czwartek na pewno zadowoleni mogli być gospodarze. Do 1/16 finału awansował nie tylko pogromca Kamila Majchrzaka Alex de Minaur, ale również dopiero 175. w rankingu ATP Christopher O’Connell, który pokonał  plasującego się na początku drugiej dziesiątki rankingu Argentyńczyka Diego Sebastiana Schwartzmana (13. ATP) 7:6 (6), 6:4, 6:4.  Z trójki Australijczyków odpadł tylko Nick Kyrgios (115) ATP, ale on zmierzył się z wiceliderem rankingu ATP Rosjaninem Daniiłem Miedwiediewem, pod nieobecność Novaka Djokovicia najwyżej klasyfikowanym tenisistą spośród uczestników Australian Open 2022. Miedwiediew wygrał dość pewnie 7:6 (1), 6:4, 4:6, 6:2, ale Australijczyk postawił  faworytowi spory opór i tego występu na pewno nie musi się wstydzić. ", "Przez dwa sety kłopoty miał inny z kandydatów do końcowego triumfu Grek Stefanos Tsitsipas (4.  ATP), ale ostatecznie wyeliminował  Argentyńczyka Sebastiana Baeza (88. ATP) zwyciężając 7:6 (1), 6:7 (5), 6:3, 6:4. Zwycięstwa odnieśli też dwaj inni tenisiści TOP 10 światowego rankingu Rosjanin Andriej Rublow (6. ATP) oraz Włoch Jannik Sinner (10. ATP). Rublow wygrał z Litwinem Ricardasem Berankisem (93. ATP) 6:4, 6:2, 6:0, natomiast Sinner pokonał Amerykanina Steve’a Johnsona (104. ATP) 6:2, 6:4, 6:3", "Dość nietypowy przebieg miał pojedynek Felix Auger-Aliassime (Kanada, 9) – Alejandro Davidovich Fokina (Hiszpania), w którym wszystkie cztery rozegrane sety kończyły się tie-breakami. Trzy wygrał wyżej notowany Kanadyjczyk i to on grać będzie dalej.", "Na  II rundzie zakończył udział w turnieju były lider rankingu ATP, trzykrotny mistrz wielkoszlemowy o dwukrotny mistrz olimpijski w grze pojedynczej, Brytyjczyk Andy Murray, którego w trzech setach pokonał Japończyk Taro Daniel (120. ATP) wygrywając 6:4, 6:4, 6:4. To także małe zaskoczenie, gdyż Szkot, po perypetiach zdrowotnych obecnie dopiero 113 w rankingu ATP i tak jest klasyfikowany o dziewięć lokat wyżej od Japończyka, który do turnieju głównego dostał się po przebrnięciu trzystopniowych kwalifikacji (Brytyjczyk otrzymał “dziką kartę”).", "czwartek, 20 stycznia II runda (1/32 finału)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pasjonujące finały w Lyonie i Monterrey. Dajana Jastremska grała dla Ukrainy", "date": "\n\t\t\t\t\t\t\t\t\t\t7 marca, 2022\t\t\t\t\t", "text": ["W Lyonie i Monterrey rozgrywane były turniej WTA 250. We Francji zwyciężyła Chinka ", "Shuai Zhang, natomiast w Meksyku Kanadyjka Leylah Annie Fernandez. W Lyonie w finale zagrała Dajana Jastremska. Ukrainka w emocjonalnym wpisie w mediach społecznościowych napisała: “Moja ukochana Ukraino, naprawdę chciałam dla Ciebie wygrać! Dałam z siebie wszystko przez cały ten tydzień, bo tak właśnie robią Ukraińcy! Dziękuję za wsparcie, które otrzymałam podczas Open 6eSens-Metropole de Lyon w tym tygodniu. Jestem wdzięczna! Sława Ukrainie!", "Grała dla Ukrainy", "W Lyonie w decydującym meczu gry pojedynczej turnieju Open 6eSens-Metropole de Lyon rangi WTA 250 zmierzyły się Chinka Shuai Zhang i Ukrainka Dajana Jastremska.", "“Moja ukochana Ukraino, naprawdę chciałam dla Ciebie wygrać! Dałam z siebie wszystko przez cały ten tydzień, bo tak właśnie robią Ukraińcy! Dziękuję za wsparcie, które otrzymałam podczas Open 6eSens-Metropole de Lyon w tym tygodniu. Jestem wdzięczna! Sława Ukrainie!” – napisała na Instagramie Dajana Jastremska.", "Przyznać trzeba, że reprezentantka Ukrainy była naprawdę o krok od zwycięstwa w turnieju Open 6eSens-Metropole de Lyon. W decydującym secie niedzielnego finału tenisistka z Odessy prowadziła już 4:2, ale cztery kolejne gemy padły łupem Chinki Shuai Zhang i to ona cieszyła się z wygranej w trzech setach 3:6, 6:3, 6:4. To trzeci triumf Shuai Zhang w imprezie WTA Tour w grze pojedynczej. Dajana Jastremska nie wykorzystała szansy, gdyż po wygraniu pierwszego seta, drugą partię rozpoczęła od przełamania serwisu rywalki, ale nie utrzymała przewagi dwukrotnie tracąc serwis i przegrywając ostatecznie 3:6, a w rozstrzygającym secie trzecim prowadziła jeszcze 4:2, by przegrać cztery kolejne gemy  i całe spotkanie.", "Dajana Jastremska po raz piąty wystąpiła w finale turnieju WTA i ma na koncie trzy tytuły, które zdobyła w Hongkongu (2018) oraz w Hua Hin i Strasburgu (2019). Shuai Zhang, dla której był to również piąty finał turnieju WTA w karierze, wcześniej dwa razy wygrała turniej w Kantonie (2013, 2017). Większymi sukcesami tenisistka z Tiencin może się pochwalić w deblu, w grze podwójnej zdobyła już bowiem 11 tytułów, w tym dwa wielkoszlemowe (Australian Open 2019, US Open 2021).", "Dodać jeszcze warto, iż Shuai Zhang triumfując w Lyonie  została pierwszą chińską mistrzynią turnieju WTA od 2019 roku, kiedy w San Jose najlepsza była Saisai Zheng.", "W deblu zwyciężyły w Lyonie Niemka Laura Siegemund i grajaza jako tenisistka neutralna Wiera Zwonariowa, po finałowej wygranej 7:5, 6:1 z parą brytyjską Alicia Barnett/Olivia Nicholls.", "Tytuł po obronie meczboli", "W spotkaniu kończącym turniej Abierto GNP Seguros (WTA 250, kort twardy, pula nagród 239,4 tys. dolarów) w Monterrey w Meksyku, zmierzyły się Kanadyjka Leylah Annie Fernandez  (21. WTA) oraz Kolumbijka Maria Camila Osorio Serrano (44. WTA). Tytuł obroniła Leylah Annie Fernandez, sensacyjna finalistka US Open 2021, wygrywając finał 6:7 (5), 6:4, 7:6 (3).  Mecz rozpoczęty jeszcze w niedzielę czasu polskiego pół godziny przed północą, zakończył się w poniedziałek tuż przed godziną 3 naszego czasu. Decydująca trzecia partia była niezwykle emocjonująca i dramatyczna. Kolumbijka, która w I rundzie wyeliminowała Magdalenę Fręch, zaczęła tę partię od straty serwisu, ale następnie z przewagą przełamania wygrywała już 4:1. Przewagi wprawdzie nie utrzymała, ale przy prowadzeniu 6:5 i podaniu rywalki nie wykorzystała czterech, nie kolejnych, piłek meczowych!. Przed czwartą piłką meczową mecz został przerwany, a po wznowieniu gry lepiej poradziła już sobie Leylah Annie Fernandez, która  najpierw obroniła meczbola ostatecznie doprowadzając do rozstrzygającego tie-breaka, w którym okazała się lepsza. W decydującym tie-breaku Osorio Serrano pierwsza uzyskała mini przełamanie na 2:1, ale do końca zdobyła już tylko jeden punkt (na 3:5), schodząc z kortu pokonana po meczu, w którym była o włos od triumfu.", "W grze podwójnej zwyciężyły w Monterrey pogromczynie w I rundzie Pauli Kani- Choduń i Meksykanki Renaty Zarazuy, para amerykańska Catherine Harrison/Sabrina Santamaria, po super tie-breaku pokonując półfinałowe pogromcznie polsko-ukraińskiego duetu Katarzyna Piter/Kateryna Volodko, parę Xinyun Han/Yana Sizikova 1:6, 7:5. 10-6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz za burtą Australian Open", "date": "\n\t\t\t\t\t\t\t\t\t\t19 stycznia, 2022\t\t\t\t\t", "text": ["Nie tak miało być", "Leworęczny Francuz ma w ATP Tour ogromne doświadczenie i nie raz już potrafił sprawiać problemy najlepszym. – To niesamowicie doświadczony tenisista. Świetnie returnuje i gra bardzo agresywnie. Z pewnością potrafi zaprezentować wspaniały tenis. W zeszłym roku grał bardzo dobrze, zatem na pewno będzie to trudny mecz – ocenił przed meczem swojego przeciwnika Polak, który w ubiegłym roku pokonał Mannarino 6:3, 7:6 (6) w I rundzie halowego turnieju rangi ATP 500 w Rotterdamie. Chociaż na łatwą przeprawę Polaka oczywiście się nie zapowiadało, to jednak Hurkacz był faworytem. Mecz potoczył się jednak zupełnie nie po myśli wrocławianina.", "Hurkacz i Mannarini rywalizowali na John Cain Arena. trzecim co do ważności korcie kompleksu sportowego Melbourne Park. Mecz niestety nie potoczył się po myśli Polaka. Wyżej klasyfikowany w rankingu ATP Hubert Hurkaz (11. ATP) rozstawiony z numerem “10”, przegrał wyraźnie 4:6, 2:6, 3:6. Spotkanie było wyrównane praktycznie tylko w secie otwarcia,, przy czym Hubi od początku nie potrafił znaleźć recepty nas doświadczanego rywala. O losach pierwszego seta zadecydowało jedno przełamanie, które Francuz zanotował.", "Drugi set też rozpoczął się źle dla Polaka, który swoje podanie stracił już w gemie otwarcia. Co gorsza wrocławianin nie tylko nie był w stanie odrobić strat, ale w całym secie ugrał tylko dwa gemy i w meczu przegrywał 0:2. Już wówczas Polak znalazł się w bardzo trudnej sytuacji.", "Niestety nic się na korzyść wrocławianina do końca już nie zmieniło. W secie ostatniej szansy “Hubi” utrzymał wprawdzie podanie na 1:0, ale  następne cztery gemy padły łupem Francuza. “Hubi” próbował jeszcze walczyć, szybko odrobił stratę jednego przełamania (2:4), doprowadził do wyniku 3:4, ale na więcej nie było go już tego dnia stać. Polak przegrał następne dwa gemy, w tym ostatniego przy własnym serwisie, strat w całości nie zdołał odrobić i raczej niespodziewanie pożegnał się z turniejem.", "“Hubi”odpadając w II rundzie imprezy w Melbourne zaledwie wyrónał swój najlepszy wynik w hostorii występów w wielkoszlemowym Australian Open. Nie ma co ukrywać, że oczekiwania były większe, a nawet po losowaniu wydawało się, że trzecia runda to minimum co wrocławianin powinien osiągnąć.", "Pod nieobecność Novaka Djokovicia i Rogera Federera zdecydowanie największą gwiazdą turnieju mężczyzn jest Rafael Nadal. Hiszpan mający w dorobku między innymi 20 tytułów wielkoszlemowych w grze pojedynczej (z Federerem i Djokoviciem jest współliderem klasyfikacji wszech czasów) jest już w 1/16 finału Australian Open 2022. W środę słynny Hiszpan, który do tenisa poowrócił krótko przed obecną imprezą w Melbourne, po kilkumiesięcznej przerwie spowodowanej kontuzja stopy tym razem, podobnie jak w I rundzie bez straty seta pokonał Niemca Yannicka Hanfmanna (126. ATP) 6:2, 6:3, 6:4.", "W środę wygrywali także inni faworyci. Między innymi awansowali: Włoch Matteo Berrettini (7. ATP), Kanadyjczyk Dennis Shapovalov (14. ATP), czy rewelacja poprzedniego sezonu, uważany za potencjalnego następcę Rafaela Nadala Hiszpan Carlos Akcaraz (31. ATP). Z Carlosem Alcaraze, w trzech setach przegrał 2:6. 4:6. 5:7 Serb Dusan Lajović (39. ATP), ale honoru serbskiego tenisa broni jeszcze Miomir Kecmanovic (77. ATP.) którego wyższość w środę uznać musiał Amerykanin Tommy Paul (41. ATP). Lexmanović wygrał po bardzo wyrównanych trzech setach 7:6 (7), 7::5, 7:6 (8) i wciąż pozostaje na samej górze turniejowej drabinki, na której po losowaniu znalazł się jako pierwszy przeciwnik losowanego jako turniejowa “jedynka” Novaka Djokovicia.", "W rywalizacji kobiet w środę w sesji dziennej turnieju, głównym wydarzeniem był występ liderki rankingu WTA, Australijki Ashleigh Barty. Gówna faworytka i faworytka gospodarzy nie zawiodła, w bardzo dobrym stylu łatwo uporała się z kwalifikantką z Włoch Lucią Bronzetti (142. WTA) wygrywając 6:1, 6:1.", "W środę w sesji dziennej pewnie awansowały również Białorusinka Victoria Azarenka (25. WTA) która pokonała Szwajcarkę Jil Belen Teichmann (34. WTA) 6:1, 6:2; Hiszpanka Paula Badosa Gibert (6. WTA) po zwycięstwie 6:0, 6:3 z Włoszką Martiną Trevisan (111. WTA),Włoszka Camila Giorgi (33, WTA), które zwyciężyła Czeszkę Terezę Martincovą (47. WTA) 6:2, 7:6 (2). oraz Ukrainka Marta Kostjuk (66. WTA), która wygrała z wyżej notowaną Hiszpanką Sarą Sorribes Tirmo (35. WTA) 7:6 (5), 6:3.", "Dalej gra także między innymi Ukrainka Elina Svitolina (17. WTA). Francuzka Harmony Tan (107. WTA) po porażce w pierwszym secie 3:6, zdołała wygrać seta drugiego 7:5, ale w trzecim skreczowała przy prowadzeniu Ukrainki 5:1.", "Czwartek 20 stycznia ponownie może być polskim dniem podczas Australian Open 2022. O awans do III rundy turnieju w grze pojedynczej rywalizować będzie troje reprezentantów Polski: W turnieju kobiet rozstawiona w Melbourne z numerem siódmym Iga Świątek (9. WTA) zmierzy się ze Szwedką Rebeccą Peterson (82. WTA). którą podczas French Open 2021 pokonała 6:1, 6:1. Mecz zostanie rozegrany na John Cain Arena i rozpocznie się o godzinie 1 w nocy ze środy na czwartek czasu polskiego. Przeciwniczką Magdy Linette (57. WTA) będzie z kolei Rosjanka Daria Kasatkina  (23. WTA). Ten mecz zaplanowano jako drugi od godziny 1 czasu polskiego na korcie numer 3. Najpierw na tym obiekcie zagrają Diego Schwartzman i Christopher O’Connell.", "W turnieju mężczyzn rywalem Kamila Majchrzaka (107. ATP), będzie największa nadzieja gospodarzy, rozstawiony z numerem 32. Australijczyk Alex de Minaur (42. ATP).  Między innymi z tego powodu Szumi będzie miał możliwość zaprezentowania się na Rod Laver Arena, najważniejszym obiekcie kompleksu Melbourne Park. Mecz Polaka z Australijczykiem będzie trzecim od godziny 1. Najpierw od godz. 1 na Rod Laver Arena zagrają Alize Cornet i Garbine Muguruza , a następnie Xinyu Wang i Aryna Sabalenka. Kamil Majchrzk i Alex de Minaur pojawią się na korcie prawdopodobnie około godziny 4.30 polskiego czasu.", "Jedno jest pewne. Polskich kibiców po raz kolejny czeka “zarwana” noc. Dobra informacja jest taka, że mecze z udziałem reprezentantów Polski raczej nie będą się pokrywały, mogą odbywać się akurat tuż po sobie.", "Przypominamy tylko, że mecze Australian Open 2022 w Polsce oglądać można live ma kanałach Eurosport 1 oraz Eurosport 2, a także w usłudze Eurosport Player.", "(II runda, 1/32 finału)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polki zagrają z Rumunią w Radomiu w Billie Jean King Cup", "date": "\n\t\t\t\t\t\t\t\t\t\t18 stycznia, 2022\t\t\t\t\t", "text": ["Wygrać z Rumunią!", "– Cieszymy się, że międzynarodowy wielki tenis zawita do Radomia, gdzie od wielu lat działa prężnie Akademia Tenisowa Masters Radom, licencjonowany klub Polskiego Związku Tenisowego. Radom został wybrany nieprzypadkowo, bo to piękna nowoczesna hala, która jest niezbędna do rozgrywania meczów na takim wysokim szczeblu. Niestety w Polsce takich obiektów jest wciąż niewiele. Zapraszamy na ten mecz wszystkich kibiców, z całej Polski, ponieważ doping dla naszej reprezentacji będzie bardzo potrzebny. Wierzę, że wszyscy będziemy cieszyć się z historycznego zwycięstwa i awansu naszych dziewczyn do światowej elity – powiedział Mirosław Skrzypczyński, prezes Polskiego Związku Tenisowego.", "– W nowej formule rozgrywek o Billie Jean King Cup nigdy reprezentacja Polski nie była tak wysoko i jest olbrzymia szansa, żeby mecz z Rumunią wygrać. Nasza drużyna będzie grała w najsilniejszym składzie, więc będzie to dla polskiego tenisa niewątpliwie wydarzenie roku 2022. Liczymy na zwycięstwo, które pozwoli nam zagrać na jesieni w wielkim turnieju finałowym, a to już będzie wtedy wydarzenie ważne dla całego polskiego sportu. Dlatego teraz w pełni się koncentrujemy na tym meczu i cieszymy się na współpracę z władzami samorządowymi Radomia, bardzo otwartymi na sport i tenis – dodał Mirosław Skrzypczyński.", "Niedawno oddane do użytku Radomskie Centrum Sportu to jedna z najnowocześniejszych hal sportowo-widowiskowych w Polsce. Mecz w ramach BJKC będzie oficjalnym otwarciem obiektu. ", "– To dla nas ogromne wyróżnienie, że w nowej hali widowiskowo-sportowej będziemy mogli gościć gwiazdy światowego tenisa. Wielokrotnie podkreślaliśmy, że ten nowoczesny obiekt jest budowany nie tylko z myślą o radomskich drużynach ligowych, ale także ma służyć organizacji dużych, prestiżowych wydarzeń. A takim niewątpliwie będzie mecz Polska-Rumunia, który ma szansę stać się tenisowym wydarzeniem roku w naszym kraju. Bardzo się cieszę, że nasze miasto będzie gospodarzem spotkania, zwłaszcza że za sprawą sukcesów polskich zawodników i zawodniczek popularność tenisa w naszym kraju jest bardzo duża. Już teraz zapraszam do hali Radomskiego Centrum Sportu wszystkich miłośników tej pięknej dyscypliny. Jestem przekonany, że emocji nie zabraknie – uważa prezydent Radomia Radosław Witkowski.", "Jeszcze przed reorganizacją Fed Cup i zmianą nazwy na Billie Jean King Cup, polska drużyna dwa razy awansowała do Grupy Światowej I. W 1992 roku we Frankfurcie doszła do ćwierćfinału, gdzie przegrała z Niemkami. Z kolei w lutym 2015 roku już w nowym systemie rozgrywek biało-czerwone przegrały z Rosją. Wówczas w Krakowie rywalizowały m.in. Agnieszka Radwańska, Maria Szarapowa i Swietłana Kuzniecowa. Teraz także zobaczymy w kraju gwiazdy kobiecego tenisa, bowiem Rumunia ma kilka zawodniczek sklasyfikowanych w czołowej setce rankingu WTA, w tym byłą numer 1. na świecie Simone Halep, wracającą na korty po kontuzji. ", "– Na pewno z Rumunią musimy zagrać w najmocniejszym składzie. Obojętnie, czy przyjadą z Simoną, czy nie, to mają przecież u siebie Cirsteę, Begu, mają Ruse, która robi niesamowite postępy i nazywana jest kopią Halep. Musimy być na to spotkanie solidnie przygotowani i zagrać w najmocniejszym składzie. Liczę, że Iga Świątek do nas wróci, że zagra też Magda Linette, no i mamy jeszcze przecież Magdę Fręch, która jest też w czołówce tenisistek. W takim składzie jesteśmy w stanie walczyć z każdym na świecie, bo ta drużyna ma potencjał – uważa Dawid Celt, kapitan kobiecej reprezentacji Polski.", "W kwietniu ubiegłego roku Polki pokonały w Hali Na Skarpie w Bytomiu ekipę Brazylii 3:2 i awansowały do światowej elity. Wówczas obydwa punkty w singlu zdobyła Magdalena Fręch (LOTOS PZT Team), która zapewniła też gospodyniom zwycięstwo w decydującym pojedynku debli, grając w parze z Katarzyną Kawą (LOTOS PZT Team). Została po tym nominowana do prestiżowej nagrody ITF Heart Awards.", "– Wierzę, że kapitan powoła mnie na mecz z Rumunią. Gra w reprezentacji jest zawsze wielkim zaszczytem. Ale też sporym wyzwaniem, bo kalendarz startów w Tourze jest bardzo napięty, a dla mnie oznacza tak naprawdę wyłączenie z gry w turniejach przez dwa, czasem trzy tygodnie, jeśli przepadają mi eliminacje do większych imprez. Ale zawsze staram się pomóc drużynie narodowej i dać z siebie wszystko w każdym występie. Jesteśmy o krok od finałowego turnieju Billie Jean King Cup i liczę, że uda nam się do niego awansować w tym roku – powiedziała Magdalena Fręch, która na jesieni wskoczyła po raz pierwszy do Top 100 rankingu WTA Tour.   ", "Przedsmak polsko-rumuńskiej rywalizacji będziemy mieli już w najbliższy wtorek w Melbourne. Wtedy właśnie, w pierwszej rundzie wielkoszlemowego Australian Open, 102. obecnie w klasyfikacji WTA Fręch spotka się z Halep, 15. na świecie. Mocno trzymamy kciuki za Magdę!", "Zwycięski zespół w kwietniowej rywalizacji w Radomiu zapewni sobie miejsce w listopadowym turnieju o Billie Jean King Cup (jeszcze nie jest zatwierdzone miejsce, poprzednia edycja odbyła się w Pradze). Przegrana będzie oznaczała konieczność gry w barażu o utrzymanie w elicie.", "Zanim będziemy mogli kibicować Polkom w Radomiu, już w dniach 4-5 marca, męska reprezentacja Polski prowadzona przez kapitana Mariusza Fyrstenberga wystąpi w wyjazdowym meczu z Portugalią w miejscowości Maia, koło Porto. Stawką będzie miejsce w Grupie Światowej I oraz walka we wrześniu o awans do przyszłorocznych kwalifikacji o prawo gry w finałowym turnieju o Puchar Davisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Kamil Majchrzak wygrywa. Kapitalny występ Polaka!", "date": "\n\t\t\t\t\t\t\t\t\t\t18 stycznia, 2022\t\t\t\t\t", "text": ["Absolutna dominacja Polaka", "“Szumi” od początku dominował na korcie w pierwszym secie oddając rutynowanemu rywalowi, niegdyś 18 zawodnikowi rankingu ATP, zaledwie jednego gema.", "W drugiej partii piotrkowianin już w gemie drugim uzyskał przełamanie i choć w gemie następnym musiał bronić break-pointa, utrzymał podanie, “odskoczył” na 3:0 i bardzo pewnie rozstrzygnął seta na swoją korzyść. Seppi, bardzo często całkowicie bezradny, ponownie zdołał zdobyć tylko jednego gema, a dwie pierwsze partie trwały łącznie 55 minut.", "Walka była w tym spotkaniu jedynie w secie trzecim. Seppi prowadził nawet 5:4, ale Polak serwując by nie przegrać seta utrzymał nerwy na wodzy. “Szumi “poszedł za ciosem”, w kolejnym genie uzyskał kluczowe przełamanie i własnym serwisem zakończył mecz. Włoch musiał natychmiast zaliczyć re-breka, żeby o losach seta decydował tie-break, ale był w stanie wygrać tylko jedną akcję.", "Jak się okazało, obawy, o to jak zakażenie koronawirusem i kwarantanna wpłynie na dyspozycję “Szumiego” okazały się niepotrzebne.", "Zawodnik LOTOS PZT Team, który w ostatni czwartek obchodził 26. urodziny, jest obecnie 107. w rankingu ATP Tour. Od początku roku nie przegrał jeszcze meczu, a we wtorek zwycięską serię przedłużył do czterech spotkań i dziewięciu kolejnych setów. Przed Australian Open wystąpił w ATP Cup, gdzie bez straty seta zdobył punkt w singlu w każdym meczu polskiej drużyny w grupie D, kolejno z Grecją, Gruzją i Argentyną. W tym ostatnim pokonał w wielkim stylu 44. Na świecie Federica Delbonisa.", "Kamil nie mógł zagrać w półfinale przeciwko Hiszpanii, ponieważ tuż przed meczem otrzymał pozytywny wynik testu na COVID-19. Spędził siedem dni na kwarantannie w hotelu w Sydney, zanim mógł polecieć w czwartek do Melbourne. W pierwszej rundzie Australian Open wylosował bardzo doświadczonego 37-letniego Włocha Andreasa Seppiego, który w poniedziałek stracił trzy lokaty w najnowszym notowaniu i spadł na 101. miejsce.", "– Przed tym meczem odczuwałem tak naprawdę jedną wielką niewiadomą, ponieważ w związku z przebytym COVID-em nie wiedziałem do końca, jak się zaprezentuję na korcie. Na treningach czułem się dobrze tenisowo, zdecydowanie gorzej fizycznie. Trochę więc musiałem zmodyfikować swoją grę i taktykę na to spotkanie. Musiałem być bardziej agresywny i grać szybciej od niego. Generalnie w ogóle się nie mogłem wahać w trakcie wymian i musiałem przejmować inicjatywę w każdy możliwy sposób. Moim zdaniem, robiłem to dzisiaj bardzo dobrze – podsumował pierwszy swój mecz Majchrzak.", "– Mimo że serwis trochę nie chodził, to od samego początku byłem zdecydowanie lepszy w wymianach. Grałem od niego szybciej, zmuszałem go do błędów i odgrywania łatwiejszych piłek dla mnie, bo odpychałem go od linii głównej. Bardzo się cieszę, że udawało mi się cały czas przejmować inicjatywę. Na pewno trochę pomagał mi fakt, że Seppi operował niskim procentem pierwszego serwisu, więc cały czas wywierałem presję przy jego drugim podaniu – dodał.", "W pierwszych dwóch setach zawodnik LOTOS PZT Team całkowicie zdominował grę, chociaż po dłuższych wymianach widać było u niego oznaki zmęczenia i przebytego koronawirusa. Dopiero w trzeciej partii gra się wyrównała, a Seppi zaczął utrzymywać swój serwis. Jednak kluczowe okazało się przełamanie jego podania w 11. gemie, a w kolejnym Kamil rozstrzygnął losy meczu.", "– Widać było, że trzecim secie Seppi wyciągnął wnioski z pierwszych dwóch i trochę przeorganizował swoją grę. Miał zdecydowanie lepszy serwis, ale też cofnął się bardziej do tyłu i w wymianach było więcej grania. Tak naprawdę wtedy mecz się jakby rozpoczął na nowo. Ale przetrzymałem ten moment i w dalszym ciągu grałem konsekwentnie swój tenis, utrzymując bardzo wysoki poziom swojej gry. No a przy po pięć przełamałem go i potem zamknąłem ten mecz w trzech setach. Jestem bardzo zadowolony, że tenisowo super sobie poradziłem, bo kondycyjnie wciąż dochodzę dopiero do siebie po chorobie – powiedział Majchrzak.", "Było to trzecie spotkanie tych tenisistów, a poprzednie dwa rozegrali na trawie. Najpierw, w 2017 roku, lepszy okazał się Seppi, nie tracąc seta w pierwszej rundzie turnieju ATP Tour w Antalyi. Potem, w czerwcu 2021 r, to Kamil wygrał w trzech setach w ćwierćfinale challengera ATP w Nottingham.", "W II rundzie przeciwnikiem Kamila Majchrzaka będzie w czwartek rozstawiony z numerem 32. Australijczyk Alex de Minaur, który w I rundzie wygrał 3:6, 6:3, 6:0, 6:3 z utalentowanym Włochem Lorenzo Musettim.", "Natomiast w środę 19 stycznia spotkanie w II rundzie rozegra Hubert Hurkacz, którego przeciwnikiem będzie Francuz Adrian Mannarino (69. ATP). To spotkanie zaplanowano jako czwarte od godziny 1 w nocy z wtorku na środę czasu polskiego. Rozpocznie się raczej nie wcześniej, jak około 7 rano naszego czasu.", "We wtorek w rywalizacji mężczyzn nie brakowało emocji. Pięciosetową batalię stoczyli Brytyjczyk Andy Murray i Gruzin Nikoloz Basilashvili. Wygrał Szkot, były lider rankingu ATP 6:1, 3:6, 6:4, 6:7 (5), 6:4.", "Pięć setów trwał też między innymi mecz Amerykanów, w którym niżej notowany Maxime Cressy (70. ATP) zwyciężył Johna Isnera (25. ATP) 7:6 (2), 7:5, 6:7 (4), 6:7 (4), 6:4.", "Bez problemów awansował natomiast, pod nieobecność Novaka Djokovicia (czytaj na: ", ") najwyżej notowany w rankingu ATP, aktualny jego wicelider Rosjanin Daniił Miedwiediew, który pokonał w trzech setach Szwajcara Henri Laaksonena (91. ATP) 6:1, 6:4, 7:6 (3)", "Z turnieju wycofał się rozastawiony z numerem ósmym, zajmujący ósmą lokatę w rankingu ATP Norweg Casper Ruud. Zastąpił go lucky loser Riman Safiullin, ale Rosjanin (149. ATP) rewelacyjnie spisujący się w pierwszych dniach roku w ATP Cup w Sydney nie wykorzystał szansy przegrywając ze Słowakiem Alexem Molcanem 3:6, 6:7 (11), 7:5, 5:7 (6).", "Szansy nie wykorzystał również inny lucky loser Damir Dżumhur z Bośni i Hercegowiny, który gładko przegrał z Hiszpanem Pablo Andujar-Albą 1:6, 5:7, 1:6.", "Dodać jeszcze można, że po pięciu setach awansowali we wtorek także: Arthur Rinderknech (Francja), Amerykanin Frances Tiafoe, Argentyńczyk Sebastian Baez oraz Kanadyjczyk Alex-Auger Aliassime.", "W ostatnim meczu dnia nie miał kłopotów z awansem jeden z faworytów Grek Stefanos Tsitspas (4. ATP), pewnie pokonując Szweda Mikaela Ymera (86. ATP) 6:2, 6:4, 6:3.", "Alex Molcan (Słowacja) – Roman Safiullin (Rosja) 6:3, 7:6 (11), 5:7, 7:6 (6)", "Pablo Andujar (Hiszpania) – Damir Dżumhur (BiH) 6:1, 7:5, 6:1", "Kamil Majchrzak (Polska) – Andreas Seppi (Włochy)  6:1, 6:1, 7:5", "Alex de Minaur (Australia, 32) – Lorenzo Musetti (Włochy) 3:6, 6:3, 6:0, 6:3", "Andy Murray (Wielka Brytania, WC) – Nikoloz Basilaszwili (Gruzja, 21) 6:1, 3:6, 6:4, 6:7 (5), 6:4.", "Taro Daniel (Japonia, Q) – Tomas Barrios Vera (Chile, Q) 7:6 (5), 6:1, 6:1", "Steve Johnson (USA) – Jordan Thompson (Australia) 7:6 (5), 6:7 (6), 4:6, 6:3, 6:3", "Jannik Sinner (Włochy, 11) – Joao Sousa (Portugalia, LL) 6:4, 7:5, 6:1", "Roberto Bautista Agut (Hiszpania, 15) – Stefano Travaglia (Włochy) 7:6 (2), 6:4, 5:7, 6:1", "Philipp Kohlschreiber (Niemcy) – Marco Cecchinato (Włochy) 6:4, 7:5, 7:6 (0)", "Frances Tiafoe (USA) – Marco Trungelliti (Argentyna, Q) 3:6, 6:4, 6:2, 3:6, 6:2", "Taylor Fritz (USA, 20) – Maximilian Marterer (Niemcy, Q) 7:6 (8)m 6:3, 6:2", "Grigor Dimitrow (Bułgaria, 26) – Jiri Lehecka (Czechy, Q) 6:4, 4:6, 6:3, 7:5", "Benoit Paire (Francja) – Thiago Monteiro (Brazylia)  6L4, 3:6, 7:5, 2:6, 7:5", "Sebastian Baez (Argentyna) – Albert Ramo (Hiszpania) 6:4, 4:6, 6:3, 1:6, 6:2.", "Stefanos Tsitsipas (Grecja, 4) – Mikael Ymer (Szwecja) 6:2, 6:4, 6:3", "Andriej Rublow (Rosja, 5) – Gianluca Mager (Włochy) 6:3, 6:2, 6:2", "Ricardas Berankis (Litwa) – Roberto Carballes (Hiszpania) 6:1, 3:6, 2:6, 6:3, 6:4", "Norbert Gombos (Słowacja, Q) – Timofiej Skatow (Kazachstan, Q) 6:3, 6:2, 1:6, 6:4", "Marin Cilić (Chorwacja, 27) – Emilio Gomez (Ekwador, Q) 6:3, 6:1, 6:2", "Daniel Evans (Wielka Brytania, 24) – David Goffin (Belgia) 6L4, 6:3, 6:0", "Arthur Rinderknech (Francja) – Alexei Popyrin (Australia) 7:5, 4:6, 6:2, 3:6, 6:3", "Alejandro Davidovich (Hiszpania) – Alex Bolt (Australia, WC) 6:3, 6:3, 6:4", "Felix Auger-Aliassime (Kanada, 9) – Emil Ruusuvuori (Finlandia) 6:4, 0:6, 3:6, 6:3, 6:4", "Diego Schwartzman (Argentyna, 13) – Filip Krajinović 6:3, 6:4, 7:5", "Christopher O’Connell (Australia, WC) – Hugo Gaston (Francja) 7:6 (4), 6:0, 4:6, 6:1", "Tomas Machac (Czechy, Q) – Juan Manuel Cerundolo (Argentyna) 6:3, 2:6, 6;4, 6:2", "Maxime Cressy (USA) – John Isner (USA, 22) 7:6 (3), 7:5, 6:7 (4), 6:7 (4), 6:4", "Richard Gasquet (Francja) – Ugo Humbert (Francja, 29) 3:6, 7:6 (4), 7:6 (3), 6:3", "Botic van de Zandschulp (Holandia) – Jan-Lennard Struff (Niemcy) 6:4, 6:3, 6:2", "Nick Kyrgios (Australia) – Liam Broady (Wielka Brytania, Q) 6L4, 6:4, 6:3", "Daniił Miedwiediew (Rosja, 2) – Henri Laaksonen (Szwajcaria) 6:1, 6:4, 7:6 (3)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Magda Linette i Bernarda Pera wyeliminowały mistrzynie Wimbledonu!", "date": "\n\t\t\t\t\t\t\t\t\t\t21 stycznia, 2022\t\t\t\t\t", "text": ["Faworytka gospodarzy Samantha Stosur, dzień po tym jak została uroczyście pożegnana po rozegraniu ostatniego w karierze meczu w Wielkim Szlemie w grze pojedynczej, zakończyła występ w Australian Open 2022 także w grze podwójnej, w której miała prawo liczyć nawet na końcowy triumf. Na kolejny sukces Australijka z polskimi korzeniami musi jednak jeszcze poczekać.", "Jest awans!", "Magda Linette i Bernarda Pera stanęły w nocy z czwartku na piątek czasu polskiego przed niezmiernie trudnym zadaniem, mierzyły się bowiem z Samanthą  Stosur i Shuai Zhang, mistrzyniami imprezy w Melbourne z roku 2019, aktualnymi mistrzyniami Wimbledonu. Polsko-amerykański duet nie uląkł się jednak utytułowanych rywalek, eliminując je z turnieju, po kapitalnej trzysetowej batalii i zwycięstwie 6:7 (6), 6:1, 7:5.", "Półfinalistki French Open 2021 po przegraniu w tie-breaku pierwszej partii, w secie drugim zupełnie zdominowały słynne przeciwniczki, losy meczu rozstrzygały się więc w secie trzecim. W decydującej partii walka była bardziej zacięta, a końcówka niesamowicie emocjonująca. Magda Linette i Bernarda Pera po przełamaniu wyszły na prowadzenie 5:4 i miały do dyspozycji serwis, by wygrać mecz. Dwa break-ponty Polka i Amerykanka obroniły, doprowadzając do równowagi, ale „zamknąć” spotkania nie zdołały. Nie zakończyły meczu wówczas, zrobiły to natomiast dwa gemy później. W gemie 11. Linette i Pera, choć przegrywały 15:40, ponownie uzyskały przełamanie i tym razem w kolejnym własnym gemie serwisowym szansy już nie wypuściły. Po obronie dwóch, nie następujących po sobie break-pointów, polsko-amerykański duet wypracował  wreszcie piłkę meczową, której jeszcze nie udało się wykorzystać, ale następny meczbol okazał się już zwycięski dla Polki i Amerykanki (czytaj też: ", ")", "Głównymi wydarzeniami dnia były jednak występy w turniejach gry pojedynczej liderki rankingu WTA Australijki Ashleigh Barty, broniącej tytułu w singlu kobiet Japonki Naomi Osaki oraz Hiszpana Rafaela Nadala.", "Wydarzeniem najistotniejszym okazało się odpadnięcie z turnieju Naomi Osaki. Japonka, choć lepiej rozpoczęła spotkanie, wygrywając pierwszego seta, przegrała ostatecznie z nadzieją amerykańskiego tenisa Amandą Anisimovą 6:4, 3:6. 6:7 (5-10). Tym samym Osaka nie powtórzy sukcesów z lat 2019 oraz 2021, kiedy w Melbourne triumfowała. O wyniku piątkowego meczu zadecydował tie-break trzeciej partii, rozgrywany do 10. wygranych punktów. Obrończyni tytułu w tym rozstrzygającym fragmencie meczu była od Amerykanki wyraźnie słabsza, zdobywając zaledwie połowę punktów potrzebnych do zwycięstwa. Amerykanka, w decydującym tie-breaku miała przewagę od pierwszej do ostatniej piłki. Prowadziła 3:0, następnie 6:2 oraz 8:4, a przy 9:5 wykorzystała już pierwszą piłkę meczową.", "Wcześniej Anisomova też wykazała się dużą odpornością nerwową, gdyż w trzecim secie serwowała jako druga, musiała więc gonić wynik, a przegrywając 4:5 oraz 5:6 serwowała, żeby pozostać w meczu. Co więcej, w 10 gemie trzeciego seta Amerykanka obroniła dwa meczbole!", "Dodajmy, że Naomi Osaka nie tylko nie obroni tytułu. Niepowodzenie i strata dużej liczby punktów rankingowych kosztować ją będzie kolosalny spadek w rankingu WTA, poza TOP 80!", "O awans do ćwierćfinału Anisimova zagra z faworytką gospodarzy, liderką rankingu WTA i turniejową „jedynką”, Ashleigh Barty. Australijka, obecnie numer 1. kobiecego tenisa, nie miała w piątek problemów, gładko wygrywając w III rundzie z Włoszką Camilą Giorgi (33. WTA) 6:2, 6:3. Dominacja Barty była w tym meczu wyraźna.", "Piątkowa sesja dzienna na kortach w kompleksie Melbourne Park upłynęła przede wszystkim pod znakiem meczów III rundy (1/16 finału) gry pojedynczej kobiet.", "Jako pierwsze na Rod Laver Arena, najważniejszy kort w Melbourne Park, wyszły Białorusinka Victoria Azarenka (24. WTA) oraz Ukrainka Elina Switolina (17. WTA). Białorusinka, mistrzyni Australian Open 2012 oraz Australian Open 2013, która z Ukrainką wygrała wszystkie cztery wcześniejsze spotkania, także tym razem była lepsza, choć to nawet mało powiedziane. Azarenka zdeklasowała Svitolinę, oddając rywalce tylko dwa gemy i wygrywając 6:0, 6:2.", "Następną przeciwniczką Azarenki będzie Czeszka Barbora Krejcikova (4. WTA), która w konfrontacji dwóch triumfatorek wielkoszlemowego French Open pokonała w trzech setach Łotyszkę Jelenę Ostapenko 2:6, 6:4, 6:4. Pierwszą partię wygrała mistrzyni z kortów im. Rolanda Garrosa z 2017 roku, w dwóch następnych górą była już obecna mistrzyni wielkoszlemowej imprezy w stolicy Francji.", "Na Margaret Court Arena najpierw mieliśmy mecz Hiszpanki Nurii Parrizas-Diaz (63. WTA) z Amerykanką Jessicą Pegulą (21. WTA). Amerykanka, która w sezonie 2021 w Melbourne awansowała do swojego pierwszego wielkoszlemowego ćwierćfinału w karierze, jest na dobrej drodze, żeby co najmniej powtórzyć tamto osiągnięcie, ponieważ w piątek wygrała 7:6 (3), 6:2 i jest już w 1/8 finału. Dla Hiszpanki, która dopiero po raz drugi wystąpiła w turnieju wielkoszlemowym (w US Open odpadła w I rundzie), dotarcie do III rundy imprezy wielkoszlemowej to i tak największy sukces w  dotychczasowej karierze.", "Trzy sety trwał, trochę niespodziewanie, pojedynek Ukrainki Marty Kostjuk (66. WTA) z Hiszpanką Paulą Badosą Gibert (6. WTA). Faworytka wygrała z najwyższym trudem 2:6, 7:5, 6:4.", "Żadnych kłopotów z awansem nie miała natomiast Greczynka Maria Sakkari (8. WTA), która w meczu z Rosjanką Veroniką Kudermetovą (32. WTA), straciła tylko pięć gemów, wygrywając pewnie 6:4, 6:1.", "W piątkowej sesji dziennej w Melbourne do 1/8 finału awansowała ponadto Amerykanka Madisin Keys (51. WTA), która po bardzo zaciętym spotkaniu, zakończonym długim tie-breakiem w trzecim secie, pokonała Chinkę Qiang Wang 4:6, 6:3, 7:6 (8). W 1/8 finału Madison Keys zmierzy się z Paulą Badosą Gibert, a Maria Sakkari z Jessicą Pegulą.", "W rywalizacji mężczyzn piątkowe mecze górnej części turniejowej drabinki w grze pojedynczej nie przyniosły niespodzianek, były jednakże znacznie bardziej emocjonujące niż w rywalizacji kobiet. ", "Najbardziej wyrównany, a poprzez zmienność sytuacji na korcie niezwykle ekscytujący okazał się mecz, w którym Włoch Matteo Berrettini (7. ATP) w pięciu setach pokonał młodego Hiszpana Carlosa Alcaraza (31. ATP). Włoch prowadził już w setach 2:0, Hiszpan, jedna z największych rewelacji ostatnich miesięcy, doprowadził do wyrównania, ale w decydującym piątym secie poległ w tie breaku, w rozstrzygającym secie rozgrywanym w Australian Open do 1. wygranych punktów.", "W hitowo zapowiadającym się meczu Rafael Nadal (5. ATP), który w Melbourne może wygrać 21. turniej wielkoszlemowy w swojej karierze i objąć samodzielne prowadzenie w klasyfikacji wszech czasów jeśli chodzi o ilość wielkoszlemowych tytułów singlowych wśród tenisistów, w bardzo dobrym stylu pokonał srebrnego medalistę Igrzysk Olimpijskich Tokio 2020 Rosjanina Karena Chaczanowa 6:3, 6:2, 3:6. 6:1. Słynny Hiszpan zaprezentował bardzo dobrą dyspozycję, choć przegrał trzeciego seta, którego po niepomyślnym początku nie zdołał odwrócić. W pozostałych partiach Rosjanin (30. ATP) wyraźnie ustępował słynnemu przeciwnikowi, zaś na odwrócenie losów spotkania nie miał szans. W czwartej partii meczu Rafael Nadal, który szybko opanował kryzys, dominował już na korcie niepodzielnie.", "Po nieco słabszym poprzednim meczu tym razem bardzo dobrą dyspozycję zaprezentował Niemiec Alexander Zverev (3. ATP). Mistrz olimpijski z Tokio bardzo pewnie pokonał klasyfikowanego w światowym rankingu tenisistów ponad 120 lokat niżej Mołdawianina Radu Albota (124. ATP) 6:3, 6:4, 6:4, nie dając mu szans.", "Tylko trzech setów potrzebował do awansu także Francuz Gael Monfils (20. ATP), który wygrał nadspodziewanie gładko z będącym nawet w rankingu ATP o jedną lokatę przed nim Chilijczykiem Cristianem Garinem (19. ATP) 7:6 (4), 6:1, 6:3.", "W następnej rundzie o awans do ćwierćfinału Alexander Zverev zagra z Kanadyjczykiem Denisem Shapovalovem (14. ATP), natomiast przeciwnikiem Gaela Monfilsa będzie Serb Miomir Kecmanović (77. ATP). Kecmanović, pod nieobecność Novaka Djokovicia stara się ratować honor serbskiego tenisa. Tym razem sprawił niespodziankę eliminując, po zwycięstwie 6:4, 6:7 (8), 6:2, 7:5, sporo wyżej notowanego Włocha Lorenzo Sonego (26. ATP).", "Dopiero po godz. 2.30 w sobotę czasu w Melbourne zakończył się ostatni mecz piątego dnia turnieju Australian Open 2022. Pogromca Huberta Hurkacza Francuz Abdian Mannarino (69. ATP) sprawił kolejną niespodziankę, „wyrzucając” z turnieju półfinalistę poprzedniej edycji, Rosjanina Asłana Karacewa. Po tenisowym biku we wszystkich czterech setach Mannarino wygrał 7:6 (4), 6:7 (4), 7:5, 6:4. Rosjanin był bliski co najmniej przedłużenia rywalizacji, gdyż w secie czwartym w ósmym gemie miał break-pointy, żeby odrobić stratę przełamania, ale nie dał jednak rady.", "Adrian Mannarino będzie w niedzielę w IV rundzie przeciwnikiem Rafaela Nadala. Możemy jedynie żałować, że nie będzie to nasz Hubert Hurkacz.", "W sobotę w Melbourne rozegrane zostaną pozostałe spotkania III rundy gry pojedynczej kobiet i mężczyzn. Mecz rozstawionej z numerem siódmym Igi Świątek (9. WTA) z Rosjanką Darią Kasatkiną został zaplanowany jako pierwszy w sesji wieczornej w Melbourne, a więc o godzinie 9 czasu polskiego.", "Również w sobotę odbędą się pozostałe mecze II rundy gry podwójnej. Polsko-japońska para Alicja Rosolska/Nao Hibino zmierzy się z parą słowacko-rosyjską Viktorią Kuzmovą/Wierą Zwonariową. Początek o godzinie 2.20 w nocy z piątku na sobotę czasu polskiego.", "Wielkoszlemowy turniej Australian Open to, oczywiście, przede wszystkim rywalizacja najlepszych tenisistek i tenisistów na świecie, ale także rywalizacja juniorów. W wielkoszlemowym turnieju ITF juniorów Australian Open 2022 znalazło się troje reprezentantów Polski. Malwina Rowińska, Olaf Pieczkowski oraz Borys Zgoła. Malwina Rewińska (117. ITF do lat 18) niestety zakończyła już udział w imprezie. Polka nie wystąpi w turnieju głównym ponieważ nie przebrnęła dwustopniowych kwalifikacji. Nasza tenisistka, rozstawiona w kwalifikacjach z „1”, na początek pokonała wprawdzie Australijkę Elyanę Moonen 6:1, 6:2, ale w meczu decydującym o awansie przegrała z inną Australijką Eleną Micic (515. ITF, wcześniej 241. ITF) 6:4, 2:6, 4:6. Polscy juniorzy są pewni udziału w turnieju głównym. Olaf Pieczkowski (13. ITF) został w imprezie rozstawiony, natomiast Borys Zgoła (43. ITF) plasuje się w rankingu wystarczająco wysoko.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz w II rundzie Australian Open", "date": "\n\t\t\t\t\t\t\t\t\t\t18 stycznia, 2022\t\t\t\t\t", "text": ["To nie był spacerek", "Hubert Hurkacz i Jegor Gierasimow zmierzyli się ze sobą po raz trzeci. Dwa wcześniejsze mecze pewnie wygrał wrocławianin, który w 2018 roku pokonał Gierasimowa w kwalifikacjach do US Open (7:6, 6:3), a w 2021 roku ograł Białorusina w I rundzie US Open zwyciężając 6:3, 6:4, 6:3. Teraz Polak, w rankingu ATP klasyfikowany 96. lokat wyżej od przeciwnika, też był zdecydowanym faworytem i faktycznie odniósł zwycięstwo, ale nie przyszło ono Hubiemu łatwo. Na korcie John Cain Arena w Melbourne, z wyjątkiem fragmentów pierwszego seta, różnicy niemal 100 lokat dzielącej w rankingu obu tenisistów  widać nie było.", "W secie pierwszym “walka” trwała przez pierwsze trzy gemy. W gemie czwartym Hubi po raz pierwszy przełamał podanie rywala, następnie uczynił to jeszcze w gemie szóstym obejmując prowadzenie 5:1 i choć stratę jednego przełamania Białorusin zdołał odrobić, partię otwierającą spotkanie Hubert Hurkacz pewnie zapisał na swoje konto wygrywając 6:2.", "Druga odsłona meczu tak łatwa dla wrocławianina już nie była, gdyż  szybko (trzeci gem) stracił podanie. Białorusin aż do dziesiątego gema, w którym serwował po zwycięstwo w secie utrzymywał serwis, Polak w ostatniej chwili zdołał jednak odrobić straty, by w tie-breaku zwyciężyć wyraźnie i wygrać seta 7:6 (3).  W decydującej rozgrywce Hurkacz szybko objął prowadzenie 3:0 i przewagi już nie roztrwonił kończąc seta mini-breakiem.", "We wcześniejszych spotkaniach obu tenisistów Hurkacz nie przegrał ani jednego seta, jednak tym razem stało się inaczej. W trzecim secie Hubi ponownie  szybko stracił serwis, przegrywał 1:4, ale to wcale nie był koniec emocji w trzeciej partii.. Polak uzyskał re-breaka w gemie siódmym, po kolejnym przełamaniu serwisu Gierasimowa wyszedł nawet na prowadzenie 5:4, ale gdy wydawało się, że  przy własnym serwisie zakończy spotkanie, wrocławianin tego nie uczynił. Białorusin jeszcze poderwał się do walki objął nawet prowadzenie, zaś o losach seta po raz drugi decydował tie-break. Tym razem tie-break był bardziej wyrównany i zacięty. W samej końcówce więcej opanowania wykazał Gierasimow, który zdobył dwa ostatnie przechylając szalę zwycięstwa na swoją korzyść i przedłużając rywalizację.", "Do pięciosetowej batalii Hubert Hurkacz już nie dopuścił wygrywając czwartego seta 6:3 i całe spotkanie w czterech setach. Nie był to jednak dla najlepszego obecnie polskiego tenisisty spacerek.", "Hubert Hurkacz ma nad czym pracować. W poniedziałek miał 16 asów i 52 wygrywające uderzenia, ale także 65 niewymuszonych błędów. Gierasimow skończył 35 piłek, a pomylił się 54 razy. Polak wykorzystał 7 z 14 break-pointów, Białorusin tylko 4 z 12.", "W II rundzie, zapewne w środę 19 stycznia, Hubert Hurkacz zmierzy się z Francuzem Adrianem Mannarino (69. ATP) , który po pięciosetowej batalii wyeliminował Australijczyka Jamesa Duckwortha (49. ATP) wygrywając 6:4, 3:6, 2:6, 6:2, 6:1. Po ewentualnym zwycięstwie Hubi spotka się najprawdopodobniej z półfinalistą Australian Open 2021 Rosjaninem Asłanem Karacewem (15. ATP), który w poniedziałek z najwyższym trudem wyeliminował w pięciu setach Hiszpana Jaume Munara (71. ATP) 3:6, 7:6 (1), 6:7 (3), 6:4, 6:4. Z kolei  w IV rundzie czekać może wrocławianina mecz z Hiszpanem Rafaelem Nadalem (5. ATP), który na początek „odprawił” Amerykanina Marcosa Girona (66. ATP) wygrywając pewnie 6:1, 6:4, 6:2. Już teraz, awansując do II rundy turnieju w Melbourne, Hubi wyrównał swoje najlepsze osiągnięcie w Australian Open.", "– Rzeczywiście nie udało mi się jeszcze zagrać dobrego turnieju w Melbourne w singlu. Mam nadzieję, że w tym roku się przełamię i to się zmieni – mówił przed imprezą Hubert Hurkacz. Na razie pierwszy krok został zrobiony. Ażeby realnie myśleć o kolejnych zwycięstwach Hubi musi jednak grać znacznie lepiej niż w poniedziałek, gdyż przeciwnicy wyższej klasy niż Gierasimow, prowadzenia z przełamaniem mogą już nie wypuścić.", "W pierwszym dniu zmagań na kortach w Melbourne Park, przynajmniej w sesji dziennej, raczej nie było niespodzianek., choć nie brakowało zaciętej rywalizacji.", "Największą niespodziankę sprawił chyba Amerykanin Sebastian Korda (43. ATP), nadspodziewanie gładko  pokonując Brytyjczyka Camerona Norrie’ego (12. ATP) 6:3, 6:0, 6:4. Dalej gra deblowy partner Jana Zielińskiego Kazach Alexander Bublik (37. ATP), który wygrał 3:6, 7:6 (5), 6:3, 6:3 z Amerykaninem Ernesto Escobedo (141, ATP). Po porażce 5:7, 3:6, 4:6 z Amerykaninem Kozlovem z turniejem pożegnał się natomiast Czech Jiri Vesely (78.  ATP), z którym, w poprzednim tygodniu parę deblową tworzył Szymon Walków.", "W grze pojedynczej kobiet do II rundy awansowały między innymi broniąca tytułu Japonka Naomi Osaka (14. WTA) po zwycięstwie 6:3, 6:3 z Kolumbijką Maria Camila Osorio Serrano; Ukrainka Elina Switolina (17. WTA), która pokonała 6:3, 7:5 (3) Francuzkę Fionę Ferro. Awansowała również deblowa partnerka Magdy Linette Amerykanka Bernarda Perra (105. WTA) wygrywając 7:5. 6:3 z wyżej notowaną Rosjanką Jekateriną Alexandrową (45. WTA). Awansowały również między innymi: Czeszka Barbora Krejcikovia (4. WTA), mistrzyni olimpijska w grze pojedynczej Szwajcarka Belinda Bencić, Białorusinka Victoria Azarenka, Hiszpanka Paula Badosa Gibert oraz główna faworytka Ashleigh Barty. Australijka, która jest liderką rankingu WTA, w I rundzie w meczu z Ukrainką Łesią Curenko straciła tylko jednego gema. ", "We wtorek 18 stycznia do rywalizacji w grze pojedynczej przystąpi pozostała czwórka reprezentantów Polski. Iga Świątek (9. WTA), rozstawiona w turnieju z numerem siódmym, zmierzy się z Brytyjką Harriet Dart (123. WTA), Magda Linette (53. WTA) grać będzie z Łotyszką Anastasiją Sevastovą (71. WTA), Magdalena Fręch (102. WTA) mieć będzie za rywalkę byłą liderkę światowego rankingu tenisistek Rumunkę Simonę Halep (15. WTA). Natomiast przeciwnikiem Kamila Majchrzaka (107. ATP) będzie Włoch Andreas Seppi (98. ATP).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trzyletni zakaz wjazdu do Australii dla Djokovicia!", "date": "\n\t\t\t\t\t\t\t\t\t\t17 stycznia, 2022\t\t\t\t\t", "text": ["Lider rankingu ATP tenisistów Novak Djoković opuścił już Australię, po tym, jak cofnięto mu wizę, co uniemożliwiło mu występ w rozpoczętym w poniedziałek wielkoszlemowym turnieju Australian Open 2022. Okazuje się, że nieobecność serbskiego tenisisty w Australian Open będzie dłuższa niż tylko tegoroczna, ponieważ nałożony na niego został trzyletni zakaz wjazdu do Australii.", "Jak poinformowało BBC, zgodnie z australijskim prawem imigracyjnym, na Djokovicia nałożony został… trzyletni zakaz wjazdu do tego kraju. Według australijskich przepisów nie może on w tym czasie otrzymać kolejnej wizy.", "– Zakaz obejmuje okres trzech lat, ale istnieje możliwość powrotu w odpowiednich okolicznościach i to byłoby wówczas brane pod uwagę – powiedział premier Australii Scott Morrison w rozmowie ze stacją radiową 2GB. Australijskie prawo dopuszcza istotne powody uchylenia trzyletniego zakazu wjazdu do tego kraju. Oznacza to, że Novak Djoković, przy spełnieniu pewnych wymogów, mógłby liczyć na możliwość udziału w Australian Open w 2023 roku.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rankingi WTA i ATP. Iga Świątek znowu dziewiąta. Hubert Hurkacz wypadł z TOP 10", "date": "\n\t\t\t\t\t\t\t\t\t\t17 stycznia, 2022\t\t\t\t\t", "text": ["Barty liderką", "Na czele rankingu tenisistek niezmiennie Australijka Ashleigh Barty, ze sporą przewagą, Nie zmieniła się czołowa piątka notowania. Barty wyprzedza Białorusinkę Arynę Sabalenkę, Hiszpankę Garbine Muguruzę oraz Czeszki: Barborę Krejcikovą i Karolinę Pliskovą. Awans Pauli Badosy Gibert na szóstą pozycję spowodował, że na ósmą lokatę, spadła: Greczynka Maria Sakkari, a na dziewiątą Iga Świątek. Siódme miejsce zachowała Estonka Anett Kontaveit. Czołową dziesiątkę, tak jak w poprzednim notowaniu, zamyka Tunezyjka Ons Jabeur. Magda Linette, chociaż w mijającym tygodniu odpadła w I rundzie turnieju Adelaide Internatiomal 2, awansowała w rankingu z 55. na 53. miejsce. O trzy lokaty w górę, na 102. pozycję  przesunęła się Magdalena Fręch, natomiast o dwa miejsca awansowała Katarzyna Kawa, klasyfikowana teraz na 152 miejscu.", "Bardzo duży awans, o 36 pozycji, zanotowała Amerykanka Madison Keys, zwyciężczyni turnieju Adelaide International 2, która jest obecnie 51.", "1. Ashleigh Barty (Australia) 7111 pkt., 2. Aryna Sabalenka (Białoruś) 5698 pkt., 3. Garbine Muguruza (Hiszpania) 5425 pkt., 4. Barbora Krejcikova (Czechy) 5213 pkt., 5. Karolina Pliskova (Czechy) 4582 pkt., 6. Paula Badosa mGinert (Hiszpania) 4264 pkt., 7. Anett Kontaveit (Estonia) 4231 pkt., 8. Maria Sakkari (Grecja) 4071 pkt., 9. Iga Świątek 3916 pkt., 10. Ons Jabeur (Tunezja) 3500 pkt., 11. Anastazja Pawluczenkowa (Rosja) 2968 pkt., 12. Jelena Rybakina (Kazachstan) 2765 pkt., 13. Sofia Kenin (USA) 2762 pkt., 14. Naomi Osaka (Japonia) 2696 pkt., 15. Simona Halep (Rumunia) 2657 pkt., 16. Cori Gauff (USA) 2655 pkt., 17. Elina Switolina (Ukraina) 2641 pkt., 18. Emma Raducanu (Wielka Brytania) 2595 pkt., 19. Petra Kvitova (Czechy) 2530 pkt., 20. Angelique Kerber (Niemcy) 2517 pkt.", "53. Magda Linette 1142 pkt., 102. Magdalena Fręch 744 pkt., 152. Katarzyna Kawa – 460 pkt., 232. Urszula Radwańska 309 pkt., 336. Maja Chwalińska 185 pkt., 387. Weronika Falkowska 148 pkt., 510. Martyna Kubka 92 pkt., 516. Katarzyna Piter 89 pkt., 645. Anastazja Szoszyna 58 pkt., 811. Anna Hertel 35 pkt., 819. Paula Kania-Choduń 34 pkt., 950. Joanna Zawadzka 23 pkt., 1064. Weronika Baszak17 pkt., 1086. Stefania Rogozińska-Dzik 16 pkt., 1372. Aleksandra Jeleń 7 pkt., 1508. Daria Kuczer 5 pkt., 1528. Julia Oczachowska 4 pkt.", "W rankingu ATP w TOP 10. nastąpiły dwie zmiany. Na piątą pozycję z szóstej awansował Hiszpan Rafael Nadal zamieniając się miejscami z Rosjaninem Andriejem Rublowem. Z TOP 10 wypadł niestety najlepszy obecnie polski tenisista Hubert Hurkacz wyprzedzony przez Włocha Jannika Sinnera. Hubi otwiera obecnie drugą dziesiątkę rankingu. Spadek Polaka to efekt straty 340 punktów między innymi za tytuł w Delray Beach.", "Liderem pozostał Serb Novak Djoković, który wyprzedza Rosjanina Daniiła Miedwiediewa, Niemca Alexandra Zvereva oraz Greka Stefanosa Tsitsipasa. Na najwyższą pozycję w karierze awansował mistrz Sydney Tennis Classic Rosjanin Asłan Karacew, aktualnie 15. Natomiast Australijczyk Thanasi Kokkinakis, który w sobotę triumfował w Adelajdzie, jest bliski powrotu do TOP 100, ponieważ awansował na 103 lokatę. Kamil Majchrzak – 107 oraz Kacper Żuk – 171,  zachowali dotychczasowe pozycje.", "1. Novak Djoković (Serbia) 11015 pkt., 2. Daniił Miedwiediew (Rosja) 8935 pkt., 3. Alexander Zverev (Niemcy) 8970 pkt., 4. Stefanos Tsitsipas (Grecja) 6540 pkt., 5. Rafael Nadal (Hiszpania) 4875 pkt., 6. Andriej Rublow (Rosja) 4785 pkt., 7. Matteo Berrettini (Włochy) 4568 pkt., 8, Casper Ruud (Norwegia) 4155 pkt., 9. Felix Auger Aliassime (Kanada) 3608 pkt., 10. Jannik Sinner (Włochy) 3390 pkt., 11. Hubert Hurkacz 3336 pkt., 12. Cameron Norrie (Wielka Brytania) 2900 pkt., 13. Diego Sebastian Schwartzman 2730 pkt., 14. Denis Shapovalov (Kanada) 2593 pkt., 15. Asłan Karacew (Rosja) 2553 pkt., 16. Dominic Thiem (Austria) 2410 pkt., 17. Roger Federer (Szwajcaria) 2385 pkt., 18. Roberto Bautista Agut 2385 pkt., 19. Cristian Garin (Chile) 2375 pkt., 20. Gael Monfils (Francja) 2373 pkt.", "107. Kamil Majchrzak 708 pkt., 171. Kacper Żuk 395 pkt., 422. Daniel Michalski  94 pkt., 466. Paweł Ciaś 77 pkt., 501. Jerzy Janowicz 68 pkt., 678. Michał Dembek 38 pkt., 827. Maciej Rajski 21 pkt., 836. Wojciech Marek 21 pkt., 861. Jan Zieliński 18 pkt., 967. Maks Kaśnikowski 13 pkt., 974. Yann Wójcik 13 pkt., 1013. Szymon Kielan 11 pkt., 1038. Michał Mikuła 11 pkt., 1202. Szymon Walków 6 pkt., 1273. Adrian Andrzejczuk 5 pkt., 1350. Martyn Pawelski 4 pkt., 1366. Piotr Matuszewski 4 pkt., 1427. Piotr Gryńkowski 4 pkt., 1484. Mikołaj Lorens 3 pkt., 1495. Aleksander Orlikowski 3 pkt., 1586. Marcel Kamrowski 2 pkt., 1657. Olaf Pieczkowski 2 pkt., 1662. Filip Kolasiński 2 pkt., 1768. Mateusz Terczyński 1 pkt., 1882. Borys Zgoła 1 pkt., 1882. Piotr Pawlak 1 pkt., 2068. Dominik Nazaruk 1 pkt., 2068. Maciej Smoła 1 pkt., 2068. Filip Pieczonka 1 pkt., 2123. Alan Bojarski 1pkt.", "Kolejne notowania rankingów dopiero po wielkoszlemowym Australian Open 2022, w poniedziałek 31 stycznia. Na pewno będą przetasowania, tenisistki i tenisiści stracą bowiem punkty za wielkoszlemowe turnieje Australian Open 2020 oraz Australian Open 2021. Przede wszystkim pozycję lidera zajmowaną nieprzerwanie od niemal dwóch lat (od 3 lutego 2020) może stracić Novak Djoković (czytaj też: ", "), który na pewno utraci 2000 punktów za triumf w Australian Open 2021. Serba wyprzedzić mogą Daniił Miedwiediew bądź Alexander Zverev, o ile któryś z nich zostanie zwycięzcą rozpoczętego właśnie Australian Open 2022.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Kiedy grają reprezentanci Polski", "date": "\n\t\t\t\t\t\t\t\t\t\t17 stycznia, 2022\t\t\t\t\t", "text": ["Przypominamy, że Iga Świątek (9. WTA), rozstawiona w turnieju kobiet z numerem siódmym, zmierzy się z Brytyjką Harriet Dart (123. WTA). Magda Linette (53. WTA) grać będzie z Łotyszką Anastasiją Sevastovą (71. WTA), Magdalena Fręch (102. WTA) mieć będzie za rywalkę byłą liderkę światowego rankingu tenisistek Rumunkę Simonę Halep (15. WTA). Natomiast przeciwnikiem Kamila Majchrzaka (107. ATP) będzie Włoch Andreas Seppi (98. ATP).", "Iga zaczyna pierwsza", "Z polskiej czwórki najwcześniej na korcie powinna pojawić się Iga Świątek, której spotkanie z Brytyjką Dart, której największym wielkoszlemowym sukcesem w grze pojedynczej  jest III runda Wimbledonu 2019, a w grze mieszanej finał w minionym sezonie 2021 w parze z rodakiem Joe Salisbury’m, ma się rozpocząć około godziny 2.30 w nocy z poniedziałku na wtorek czasu polskiego. Około pół godziny później powinien rozpocząć się mecz Magdy Linette z Anastasiją Sevastovą, a około 5.30 nad ranem naszego czasu pojedynek Magdaleny Fręch z Simoną Halep, dwukrotną mistrzynią wielkoszlemową i była liderką rankingu WTA.", "– Cieszę się, że udało mi się zakwalifikować do Wielkiego Szlema bez konieczności gry w eliminacjach, bo zawsze jest mniejsze obciążenie w nogach. I cieszę się, że wróciłam do Australian Open po czteroletniej przerwie. To bardzo ciekawy turniej, ludzie są tu niesamowici i panuje świetna atmosfera. Jutro czeka mnie na pewno bardzo trudny mecz, bo Simona jest świetną zawodniczką, bardzo utytułowaną i doświadczoną. Raz już się przekonałam o sile jej gry, ale nie zamierzam się z góry poddawać. Wyjdę na kort i postaram się zagrać jak najlepiej i sprawić niespodziankę. A te najczęściej zdarzają się właśnie w pierwszych rundach wielkoszlemowych turniejów – powiedziała  Magdalena Fręch, 24-letnia zawodniczka LOTOS PZT Team.", "Ten pojedynek będzie już drugim w tym sezonie „przetarciem” Magdy przed spotkaniem reprezentacji kraju z Rumunią. W dniach 15-16 kwietnia, w Radomskim Centrum Sportu, zespoły te zagrają w kwalifikacjach do finałowego turnieju o Billie Jean King Cup (dawniej Fed Cup). W ubiegłym tygodniu Fręch przegrała w trzech setach z rodaczką Halep – Gabrielą Ruse w pierwszej rundzie imprezy WTA w Sydney.", "– Na jesieni spisywałam się bardzo dobrze w Tourze i po raz pierwszy przełamałam granicę pierwszej setki w rankingu WTA. Moim celem na ten sezon jest regularne granie w Wielkim Szlemie, bez przebijania się przez eliminacje. No i chciałabym szybko wrócić do Top 100, a przy odrobinie szczęścia w kolejnych miesiącach zbliżyć się do czołowej 50-tki świata. Taki wysoki ranking dałby mi możliwość gry prawie w każdej głównej drabince dużych turniejów WTA Tour, a to daje większe możliwości zdobywania punktów i ogrania z najlepszymi zawodniczkami – dodała Fręch, która w 2018 roku po wygraniu trzech meczów w eliminacjach odpadła w Melbourne w pierwszej rundzie.", "Mecz Kamila Majchrzaka z doświadczonym Włochem Andreasen Seppim zaplanowany jest na godzinę 7.30 czasu polskiego.", "– W Wielkim Szlemie nie ma słabych rywali i nie można liczyć na łatwe mecze, do tego przecież trzeba w nim zdobyć trzy sety, żeby wygrać mecz. Ale myślę, że jestem przygotowany do gry, pomimo perturbacji zdrowotnych z ostatnich dni. Świetnie rozpocząłem tegoroczne starty, wygrałem bez straty seta trzy pojedynki, więc liczę, że forma z ATP Cup zupełnie nie uciekła, pomimo zakażenia COVID-em. Ale zobaczymy jak będzie na korcie. Jestem dobrej myśli i jestem mocno zmotywowany do uzyskania jak najlepszego wyniku w Australian Open – uważa Majchrzak, który obchodził 26. urodziny w ostatni czwartek.", "Bilans dotychczasowych pojedynków tych tenisistów jest remisowy 1-1, ale jeszcze nie spotkali się na twardym korcie, tylko dwukrotnie na trawie. W 2017 roku Seppi bez straty seta wygrał w pierwszej rundzie turnieju ATP Tour w Antalyi. Natomiast w czerwcu 2021 roku Kamil pokonał Włocha w trzech setach w ćwierćfinale challengera ATP w Nottingham.", "– Jest to zaleta, że się znamy, bo już graliśmy przeciwko sobie, więc wiem, czego się spodziewać po rywalu. Skoro raz już go pokonałem, to jest szansa, że uda mi się to powtórzyć. On najlepiej czuje się na szybkich nawierzchniach, ja też najbardziej lubię grać na twardych kortach, więc powinno być ciekawie. Będę chciał pokazać swój najlepszy tenis i zobaczymy, jak to się potoczy – dodaje zawodnik LOTOS PZT Team.", "Transmisje na antenach Eurosport 1 i Eurosport 2. Niestety spotkania z udziałem biało-czerwonych najprawdopodobniej będą się pokrywały.", "O awansie Huberta Hurkacza do II rundy Australian Open 2022 czytaj na ", ".", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Awans Igi Świątek i Magdy Linette, porażka Magdaleny Fręch", "date": "\n\t\t\t\t\t\t\t\t\t\t18 stycznia, 2022\t\t\t\t\t", "text": ["Koncert gry od straty podania", "Polka zaczęła spotkanie niezbyt dobrze, już w trzecim gemie tracąc serwis, ale szybko okazało się, że były to tylko trudne miłego początki. Najlepsza obecnie polska tenisistka zareagowała na to drobne niepowodzenie najlepiej jak było można. Zawodniczka z Raszyna nie tylko natychmiast uzyskała re-breaka, ale zdominowała wydarzenia na korcie do końca pierwszego seta oddając rywalce już tylko jednego gema. Na agresywną grę Świątek Brytyjka nie potrafiła znaleźć sposobu.", "Druga partia była już zupełnie jednostronna. Podopieczna trenera Tomasza Wiktorowskiego już w gemie otwarcia przełamała podanie Brytyjki, po czym całkowicie dominując na korcie wygrała seta do zera i cały mecz 6:3, 6:0 w niewiele więcej niż godzinę.", "Brytyjka, która do głównej drabinki Australian Open 2022 dostała się z kwalifikacji  w meczu z rozstawioną w imprezie z numerem siódmym Polką była bez szans.", "W II rundzie rywalką Igi Świątek będzie Szwedka Rebecca Peterson (82. WTA), która tracąc tylko pięć gemów, w dwóch setach pokonała 6:2, 6:3 Australijkę Darię Saville, z którą Polka wygrała kilkanaście dni temu, już w tym roku podczas turnieju WTA 500 Adelaide International 1.", "Mecz Świątek – Peterson w czwartek.", "Magda Linette (53. WTA) zmierzyła się z przeciwniczką o zbliżonej klasie Łotyszką Anastasiją Sevastovą (71. WTA). Poznanianka nie miała bardzo łatwego zadania, ale spisała się bardzo dobrze, po wyrównanym meczu wygrywając w dwóch setach 6:4, 7:5. Linette zapewniła sobie zwycięstwo  przełamując podanie rywalki w 12. gemie drugiego seta. Wcześniej w tej partii Polka obroniła trzy piłki setowe!", "O sukcesie poznanianki zadecydowało to, że potrafiła wygrywać najważniejsze punkty, gdyż podobnie jak Łotyszka miała duże problemy z serwisem. W secie drugim Sevastova z przewagą przełamania prowadziła już 4:2 oraz 5:4, ale Magda Linette odrabiała straty.", "W ostatnim, jak się okazało gemie, Łotyszka przy własnym serwisie obroniła dwa meczbole, ale przy trzecim z forhendu posłała piłkę w siatkę.", "Następną rywalką Magdy Linette będzie Rosjanka Daria Kasatkina (23. WTA), która we wtorek wyeliminowała tenisistkę z kwalifikacji Stefanie Voegele (145. WTA), pokonując Szwajcarkę w dwóch setach  6:3, 6:1.", "Spotkanie Linette – Kasatkina w czwartek 20 stycznia.", "Jeżeli Iga Świątek i Magda Linette awansują do III rundy, w meczu o awans do 1/8 finału zmierzą się między sobą.", "Na drugim co do wielkości stadionie – Margaret Court Arena zobaczyliśmy ciekawy pojedynek Magdy Fręch z byłą liderką rankingu WTA (teraz jest 15.) Rumunką Simoną Halep, rozstawioną w drabince z nr 14. Poprzedni ich pojedynek, w ćwierćfinale turnieju WTA w Pradze w 2020 roku, zakończył się łatwym zwycięstwem Halep 6:2, 6:0.", "– Dwa lata temu w meczu z Simoną się na grę zupełnie nie załapałam. A dzisiaj było naprawdę bardzo dobrze, nawet momentami czułam, że mogę wygrać z nią. Wiadomo, że brakuje mi jeszcze trochę doświadczenia w grze na takiej intensywności, bo do tego trzeba zagrać jeszcze kilka takich meczy. Ale cieszę, się z tego występu i walki, bo uważam, że Halep jest jedną z najpoważniejszych kandydatek do zwycięstwa w Australian Open. Mogłam trochę lepiej wylosować ale cóż, na to nie mam wpływu – powiedziała Fręch, która w listopadzie dwukrotnie wchodziła do czołowej setki rankingi WTA.", "– Cieszę się, że udało mi się dzisiaj nawiązać wyrównaną walkę. Cały czas grałam swoją grę, a Simona niesamowicie się broniła, przecież jej kontry, szczególnie z bekhendu po linii, były naprawdę niesamowite. Dałam z siebie 100 procent w tym meczu, a nawet więcej, więc mam nadzieję, że to zaprocentuje w przyszłości. No i moja gra jest chyba dobrym prognostykiem na najbliższe starty , ponieważ to był jeden z najlepszych moich meczy i zdecydowanie widać postęp względem tego, co grałam jeszcze w ubiegłym roku. Liczę, że szybko się to przełoży na dobre wyniki – dodała.", "Tym razem zawodniczka LOTOS PZT Team stawiła duży opór dwukrotnej triumfatorce imprez wielkoszlemowych. Chociaż przegrała z nią 4:6, 3:6, to pokazała dobry tenis, który powinien pozwolić jej szybko wrócić do czołowej setki rankingu WTA, w którym zajmuje teraz 102. miejsce.", "W pierwszym secie, trwającym 49 minut, dwukrotnie doszło do przełamania serwisu Magdy już w gemie otwierającym mecz i potem na 2:5. Stratę jednego „breaka” zdołała odrobić, ale przegrała go 4:6. W drugiej partii Polka wyszła na prowadzenie 3:1, ale w kolejnych pięciu gemach górę wzięło doświadczenie rywalki, finalistki Australian Open 2018.", "– W Melbourne grałam tylko w singlu, więc teraz wracam do domu. Najbliższe starty w moich planach, to Sankt Petersburg, potem Dubaj, no i chyba Meksyk. A potem będę już w Stanach Zjednoczonych, gdzie zostanę na Indian Wells i Miami. Chociaż może cię coś w tym zmienić, w zależności od tego, jak będą wyglądały listy zgłoszeń – powiedziała Fręch, która w 2018 roku po wygraniu trzech meczów w eliminacjach odpadła w Melbourne w pierwszej rundzie.", "Zawodniczka LOTOS PZT Team w odstępie tygodnia po raz drugi miała okazję do konfrontacji z reprezentantką Rumunii,  którą w dniach 15-16 kwietnia Polski spotkają się ć. w Radomskim Centrum Sportu, w kwalifikacjach do finałowego turnieju o Billie Jean King Cup (dawniej Fed Cup). W ubiegłym tygodniu Fręch przegrała w trzech setach z rodaczką Halep – Gabrielą Ruse w pierwszej rundzie imprezy WTA w Sydney, do której obie przebiły się z eliminacji.", "– Jak na razie w tym roku Rumunki są moją zmorą, ale ten dzisiejszy mecz dał mi naprawdę wiele powodów do zadowolenia, bo jest w mojej grze wyraźna poprawa. To też dobry przegląd formy rywalek, z którymi będziemy grać w kwietniu. Do tego czasu pewnie jeszcze będzie okazja z nimi się spotkać na korcie, ale też za wcześnie jest jeszcze, żeby typować, które z nich znajdą się w składzie na mecz w Radomiu. Na pewno czeka nas ciężkie spotkanie, ale jest szansa na wygraną i awans do finałowego turnieju – uważa Fręch.", "Wydarzeniem dnia był też z pewnością mecz Australijki Samanthy Stosur, bowiem mistrzyni wielkoszlemowego USA Open 2011 w grze pojedynczej, była liderka rankingu WTA zapowiedziała, że Australian Open 2022 to jej ostatnia w karierze impreza wielkoszlemowa w singlu, więc w przypadku porażki mógł to być jej  pożegnalny mecz gry pojedynczej na turnieju wielkoszlemowym.", "Takim na pewno nie był gdyż 37-letnia tenisistka o polskich korzeniach, obecnie w singlu dopiero 487 w rankingu, która gra w Melbourne dzięki “dzikiej karcie” pokonała we wtorek młodą Amerykankę Robin Anderson (169. WTA) 7:6 (5), 3:6, 6:3.", "Dodać można, że Australian Open 2022, to 69. występ Stosur w singlu w turnieju wielkoszlemowym, co jest rekordem wśród reprezentantów Australii i szóstym “wynikiem” w ogóle w tenisie kobiecym. Oprócz tytuł w US Open 2011 tenisistka ma w Wielkim Szlemie także cztery tytuły w grze podwójnej oraz trzy w mikście.", "Oprócz Igi Świątek w sesji dziennej turnieju w Melbourne, w  grze pojedynczej kobiet, do drugiej rundy bardzo pewnie awansowały we wtorek również inne zawodniczki zaliczane do grona faworytek: Hiszpanka Garbine Muguruza oraz Estonka Anett Kontaveit. Muguruza (3. WTA) wygrała z Francuzką Clarą Burwel (77. WTA) 6:3, 6:4, zaś Kontaveit (7. WTA) zwyciężyła 6:2, 6:3 Czeszkę Katerinę Siniakovą (48. WTA). Już na początek, z imprezą pożegnała się inna Czeszka Petra Kvitova (19. WTA). Była dwukrotna mistrzyni Wimbledonu gładko 2:6, 2:6 przegrała z Rumunką Soraną Cirsteą (38. WTA),", "Niespodziankę sprawiła Australijka Maddison Inglis (133. WTA), po zwycięstwie 6:4, 6:2 eliminując sensacyjną finalistkę US Open 2021 Kanadyjkę Leylah Annie Fernandez.", "Pewną niespodzianką jest również porażka byłej mistrzyni Australian Open Angelique Kerber (20. WTA). Mieszkająca i trenująca w podpoznańskim Puszczykowie Niemka polskiego pochodzenia przegrała w dwóch setach z Estonką Kają Kanepi (115. WTA) 4:6, 3:6.", "Problemy miała wiceliderka rankingu WAT Aryna Sabalenka z Białorusi, ale po przegraniu pierwszego seta opanowała sytuację na korcie pokonując Australijkę Storm Sanders (128. WTA) 5:7, 6:3, 6:2.", "Na koniec drugiego dnia zmagań w interesujący zapowiadającym się spotkaniu mistrzyń US Open, aktualna mistrzyni Brytyjka Emma Raducanu (18. WTA) pokonała mistrzynię z roku 2017 Amerykankę Sloane Stephens (67. WTA) 6:0, 2:6, 6:1.", "kobiety", "Anett Kontaveit (Estonia, 6) – Katerina Siniakova (Czechy) 6:2, 6:3", "Clara Tauson (Dania) – Astra Sharma (Australia) 6:3, 8:4", "Ana Konjuh (Chorwacja) – Shelby Rogers (USA) 4:6, 6:3,7:5", "Danielle Rose Collins (USA, 27) – Caroline Dolehide (USA, Q) 6:1, 6:3", "Elise Mertens (Belgia, 19) – Wiera Zwonariowa (Rosja) 6:4, 7:5", "Irina-Camelia Begu (Rumunia) – Oceane Dodin (Francja) 2:6, 7:5, 6:3", "Shuai Zhang (Chiny) – Viktorija Golubić (Szwajcaria) 6:3, 6:4", "Jelena Rybakina (Kazachstan, 12) – Zarina Dijas (Kazachstan) 6:7 (3), 7:6 (3), 6:1", "Simona Halep (Rumunia, 14) – Magdalena Fręch (Polska) 6:4, 6:3", "Beatriz Haddad Maia (Brazylia) – Katie Volynets (USA, Q) 3:6, 6:2, 6:3", "Danka Kovinić (Czarnogóra) – Su Jeong Jang (Korea Południowa, Q) 6:3, 2:6, 6:4", "Emma Raducanu (Wielka Brytania, 17) – Sloane Stephens (USA) 6:0, 2:6, 6:1", "Tamara Zidansek (Słowenia, 29) – Arantxa Rus (Holandia) 3:6, 6:3, 7:6 (8)", "Heather Watson (Wielka Brytania) – Mayar Sherif (Egipt) 6:3, 5:7, 6:2", "Alize Cornet (Francja) – Wiktoria Tomowa (Bułgaria, Q) 6:3, 6:3", "Garbine Muguruza (Hiszpania, 3) – Clara Burel (Francja) 6:3, 6:4", "Iga Świątek (Polska, 7) – Harriet Dart (Wielka Brytania, Q) 6:3, 6:0", "Rebecca Peterson (Szwecja) – Daria Saville (Australia, WC) 6:2, 6:3", "Magda Linette (Polska) – Anastasija Sevastova (Łotwa) 6:4, 7:5", "Daria Kasatkina (Rosja, 25) – Stefanie Voegele (Szwajcaria, Q) 6:3, 6:1", "Sorana Cirstea (Rumunia) – Petra Kvitova (Czechy, 20) 6:2, 6:2", "Kristina Kucova (Słowacja) – Misaki Doi (Japonia) 6:3, 7:5", "Samantha Stosur (Australia, WC) – Robin Anderson (USA, WC) 6:7 (5), 6:3, 6:3", "Anastazja Pawluczenkowa (Rosja, 10) – Anna Bondar (Węgry) 6:2, 6:1", "Kaia Kanepi (Estonia) – Angelique Kerber (Niemcy, 16) 6:4, 6:3", "Marie Bouzkova (Czechy) – Rebecca Marino (Kanada, Q) 6:1, 6:3", "Hailey Baptiste (USA, Q) – Caroline Garcia (Francja) 4:6, 7:6 (4), 6:3", "Maddison Inglis (Australia, WC) – Leylah Fernandez (Kanada, 23) 6:4, 6:2", "Marketa Vondrousova (Czechy, 31) – Priscilla Hon (Australia, WC) 6:2, 6:3", "Ludmiła Samsonowa (Rosja)- Emina Bektas (USA, Q) 7:5, 6:4", "Xinyu Wang (Chiny) – Ann Li (USA) 7:6 (5), 6:3", "Aryna Sabalenka (Białoruś, 2) – Storm Sanders (Australia)  5:7, 6:3, 6:2", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maja Chwalińska triumfowała w wielkim stylu!", "date": "\n\t\t\t\t\t\t\t\t\t\t16 stycznia, 2022\t\t\t\t\t", "text": ["Nie straciła nawet seta", "Chwalińska była rozstawiona w tunezyjskim kurorcie z numerem siódmym, a po tytuł sięgnęła w wielkim stylu, nie tracąc nawet seta w pięciu pojedynkach. Już w 1/8 finału miała okazję pokonać byłą numer 26. w rankingu WTA (z 2013 r.) – Austriaczkę Tamirę Paszek, a w kolejnej rundzie wyeliminowała jeszcze łatwiej turniejową „jedynkę” – Bułgarkę Isabellę Szinikową 6:0, 6:2.", "– Turniej był zdecydowanie wymagający, bo tak naprawdę od początku pogoda dokuczała. Od mojego przyjazdu do Tunezji prawie cały czas padał deszcz. Właściwie przed pierwszym meczem nie zdążyłam pograć zbyt wiele na powietrzu i nie zaaklimatyzowałam się za bardzo do gry na otwartych kortach. Ale przetrwałam pierwsze spotkanie w drabince i potem z meczu na mecz czułam się lepiej tenisowo. Fizycznie czułam się cały czas bardzo dobrze, również zdrowotnie, także jestem bardzo zadowolona z wyniku i zmotywowana do dalszej gry – powiedziała Chwalińska.", "– Jestem szczęśliwa, że po tych trudnych dwóch latach udało mi się znowu wygrać turniej ITF w singlu. To dla mnie naprawdę wiele znaczy, szczególnie po tym wszystkim, co przeszłam, więc jestem szczęśliwa i dumna z siebie. Ale powoli myślami już jestem przy najbliższych dniach, bo zostaję tu w Monastyrze jeszcze na dwa turnieje. Cieszę się więc z sukcesu, ale też już powoli koncentruję się na kolejnym starcie w Tunezji – dodała zawodniczka LOTOS PZT Team.", "Natomiast w niedzielnym finale Maja – również w dwóch setach – uporała się z Francuzką Carole Monnet 6:4, 6:4 i w ten sposób odnotowała czwarty triumf w grze pojedynczej w imprezach rangi ITF. Trzy poprzednie zwycięstwa w tym cyklu odniosła w 2019 roku przed polską widownią, w turniejach ITF W60 w Warszawie oraz ITF W25 w Bytomiu i Kozerkach.", "W Kairze nie miał sobie równych Michalski, który był tam najwyżej rozstawiony. Po trzech pewnych zwycięstwach, większy opór stawił mu dopiero w półfinale Rosjanin Denis Klok, z którym Polak wygrał 1:6, 6:2, 6:3. Natomiast w meczu o tytuł tenisista LOTOS PZT Team pokonał innego Rosjanina Andrieja Czepeliewa 7:6 (7-3), 6:2. W ten sposób sięgnął po szósty tytuł w cyklu ITF.", "Wystąpił tam też w deblu, razem z Benjaminem Lockiem z Zimbabwe. W trzech meczach nie stracili oni seta, ale w finale przegrali z Tajwańczykiem Rayem Ho i Kazachem Grigorijem Łomakinem 6:7 (2-7), 6:7 (3-7).", "Bez powodzenia w eliminacjach do Australian Open wystartowali w tym tygodniu: Katarzyna Kawa, Urszula Radwańska i Kacper Żuk (LOTOS PZT Team), który startował w Melbourne z niedoleczonym stawem skokowym (kontuzji doznał podczas ATP Cup w Sydney).", "W turniejach poprzedzających pierwszą „lewę” Wielkiego Szlema, mogliśmy za to kibicować kilku reprezentantom Polski. W imprezie WTA 250 w Adelajdzie (z pulą nagród 239 447 dol.) Magda Linette przegrała w pierwszej rundzie z Amerykanką Alison Riske, późniejszą finalistką. Natomiast półfinał w deblu osiągnęła Alicja Rosolska razem z Nowozelandką Erin Routliffe, eliminując rundę wcześniej Katarzynę Piter i Ukrainkę Martę Kostiuk.", "Równolegle w turnieju WTA 500 w Sydney (pula nagród703 580 dol.) wystąpiła Magdalena Fręch, po zwycięskim przejściu dwóch rund eliminacji. W głównej drabince zawodniczka LOTOS PZT Team przegrała z wyżej notowaną Rumunką Eleną-Gabrielą Ruse 2:6, 6:3, 4:6. We wtorek Polka, w pierwszym spotkaniu w Australian Open spotka się z inną rumuńską tenisistką – Simoną Halep, byłą liderką rankingu WTA, rozstawioną z numerem 14.", "To mogą być cenne doświadczenia dla Magdy w perspektywie meczu o miejsce w finałowym turnieju Billie Jean King Cup, w którym w dniach 15-16 kwietnia Polki będą podejmować Rumunię w Radomskim Centrum Sportu – więcej informacji: ", "  ", "Jan Zieliński (LOTOS PZT Team) zdecydował się na wspólne przetarcie przed debiutem w Wielkim Szlemie z Aleksandrem Bublikiem, z którym wystąpi w Melbourne. Polsko-kazachski duet w turnieju ATP 250 w Adelajdzie (pula nagród 493 875 dol.) pokonał Australijczyków Caluma Puttergilla i Adama Taylora, w super tie-breaku 10-8. Ale w 1/8 finału poniósł porażkę z Tomislavem Brkicem z Bośni i Hercegowiny oraz Serbem Nicolą Cacicem 3:6, 2:6.", "W tej samej fazie występ w imprezie ATP 250 w Sydney (pula nagród 531 tys. dol.) zakończyli Szymon Walków (LOTOS PZT Team) i Jiri Vesely. Polsko-czeska para także w super tie-breaku (10-8) okazała się lepsza od Ukraińca Denisa Molczanowa i Białorusina Andrieja Wasilewskiego, ale potem wyeliminowali ją rozstawieni z numerem drugim Kolumbijczycy Juan Sebastian Cabal i Robert Farah 6:4, 7:5.", "W niedzielę po północy rozpocznie się Australian Open. W pierwszym dniu na kort wyjdzie tylko Hubert Hurkacz, a rywalem rozstawionego z numerem dziewiątym Polaka będzie Białorusin Jegor Gierasimow, 106, na świecie. Dopiero we wtorek do akcji wkroczą Iga Świątek, Magda Linette, Magdalena Fręch i Kamil Majchrzak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch gra w Australii i promuje miasto Bytom i klub Górnik", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["Trójstronna umowa", "– Bardzo się cieszę, że została podpisana umowa pomiędzy Magdą, miastem Bytom i klubem. To dla Górnika Bytom bardzo dobra informacja – cieszy się Dariusz Łukaszewski, dyrektor Górnika i wiceprezes do spraw sportowych Polskiego Związku Tenisowego. 24-latka zobowiązała się prezentować na strojach meczowych logo miasta, będzie promować i w miarę możliwości uczestniczyć w imprezach kulturalno-sportowych organizowanych przez miasto Bytom oraz występować w barwach KS Górnik Bytom w startującej w ostatnią niedzielę maja rozgrywkach Superligi. ", "Pod koniec ubiegłego roku sukcesy sportowe odniesione przez Magdalenę Fręch zostały docenione przez władze Bytomia. Na Lodowisku im. Braci Nikodemowiczów prezydent Mariusz Wołosz wręczył Sportowe Laury Bytomia. Wyróżnieni zostali sportowcy, którzy osiągnęli sukcesy w 2021 roku. W tym gronie znalazła się mistrzyni Polski w singlu i wicemistrzyni w grze podwójnej – Magdalena Fręch, która wraz z Natalią Kropską, judoczką GKS Czarni Bytom wygrała w kategorii Sportsmenka senior.", "– Nasze miasto kojarzone jest z tenisem, jak również z innymi dyscyplinami sportowymi, takimi jak hokej na lodzie, piłka nożna, judo, koszykówka czy boks. Górnik istnieje już ponad 70 lat, baza sportowa przy ulicy Tarnogórskiej jest sukcesywnie powiększana, w Górniku pracuje fachowa kadra trenerska, a kolejne pokolenia bytomskich zawodników odnoszą sukcesy. Bytom to bardzo ważne miejsce na mapie tenisowej w Polsce – mówił w ubiegłym roku w rozmowie z „Tenis Magazynem” prezydent Mariusz Wołosz. I dodawał: – W 2020 roku gmina Bytom przeznaczyła na realizację inwestycji na kortach Górnika 300 tys. zł i w jej ramach, dzięki pozostałym uzyskanym środkom zewnętrznym i wkładowi własnemu klubu, wybudowano między innymi trzy korty ziemne. Klub otrzymuje również co roku dotacje z gminy Bytom na utrzymanie i organizację zawodów sportowych. Wspieramy rozwój infrastruktury sportowej, aby umożliwić dzieciom i młodzieży treningi w najwyższym standardzie. Obecnie przy ul. Tarnogórskiej jest 6 kortów krytych i 10 otwartych. W Bytomiu gra się w tenisa przez cały rok. I to przynosi efekty.", "A zapytany o swoje związki ze sportem odpowiedział: – Przez wiele lat trenowałem w sekcji bokserskiej w Szombierkach Bytom", "Widzę pewną analogią w boksie i tenisie. Zarówno w ringu, jak i na korcie, istotne jest poruszanie się, praca nóg. W treningu bokserskim skakanka jest bardzo ważna, ten trening wpływa na szybkość, siłę nóg. Tenisiści też używają skakanki, aby mieć lepszą koordynację i być bardziej dynamicznym na korcie. Poza tym wytrenowanie techniki w boksie i w tenisie to żmudne wielogodzinne ćwiczenia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jiri Vesely zagra dla BKT Advantage Bielsko-Biała", "date": "\n\t\t\t\t\t\t\t\t\t\t15 stycznia, 2022\t\t\t\t\t", "text": ["Pomógł trener Machovsky", "Jiri Vesely to 28-letni utytułowany tenisista. W trakcie kariery zdobył dwa tytuły w grze pojedynczej w rozgrywkach ATP Tour w turniejach rangi 250: w 2015 roku triumfował w Auckland (Nowa Zelandia), a dwa lata temu zwyciężył w Pune (Indie). W rankingu ATP w grze pojedynczej Czech najwyżej był sklasyfikowany na 35. pozycji, było to w roku 2015. Jiri Vesely wygrywał również juniorski turniej wielkoszlemowy Australian Open w 2011 (zarówno w singlu jak i w deblu).", "Ostatnio kibice w naszym kraju mogli go oglądać podczas międzypaństwowego meczu Polska – Czechy, który rozegrany został w grudniu ubiegłego roku w Zielonej Górze.", "– Umowa podpisana, Jiri zagra w naszym klubie – cieszy się Piotr Szczypka, prezes BKT. – W rozmowach z nim bardzo nam pomógł Jaroslav Machovsky, wieloletni trener Veselego, który obecnie pracuje w naszym klubie z Mają Chwalińską. Przed startującymi w Polsce za kilka miesięcy drużynowymi rozgrywkami Superligi (czytaj też: ", ") to bez wątpienia jest bardzo duże wzmocnienie. Wcześniej został zakontraktowany Michał Dembek. Prowadzimy też zaawansowane rozmowy z kolejnymi czołowymi polskim zawodnikami.", "BKT Advantage Bielsko-Biała ma również w swoim składzie kilka bardzo mocnych tenisistek. Oprócz wspomnianej Mai Chwalińskiej w zespole są: reprezentantka Polski Katarzyna Kawa oraz dwie Czeszki – 27-letnia Tereza Smitkova oraz 17-letnia Linda Noskova.", "– Do zamknięcia pierwszego okienka transferowego do rozgrywek Superligi został miesiąc. Zostało niewiele czasu, ale cały czas pracujemy, rozmawiamy i będą jeszcze niespodzianki z naszej strony – kończy Piotr Szczypka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Badosa, Keys, Karacew i Kokkinakis z singlowymi tytułami", "date": "\n\t\t\t\t\t\t\t\t\t\t15 stycznia, 2022\t\t\t\t\t", "text": ["Paula Badosa Gibert mistrzynią w Sydney", "Największą z zakończonych w sobotę imprez był turniej Sydney Tennis Classic rangi WTA 500.  Mimo że wycofało się kilka awizowanych wcześniej tenisistek ze ścisłej czołówki światowej (między innymi Australijka Ashleigh Barty, liderka rankingu WTA, triumfatorka ubiegłotygodniowego turnieju ATP 500 Adelaide International 1 oraz Iga Świątek), turniej miał silną obsadę. Zwyciężyła Hiszpanka Paula Badosa Gibert (9. WTA), w finale pokonując Czeszkę Barborę Krejcikovą (4. WTA) 6:3, 4:6. 7:6 (4), po ponad dwóch godzinach zmagań. Czeszka, choć przegrała pierwszego seta, a w decydującej trzeciej partii straciła podanie w gemie otwarcia, zdołała doprowadzić do rozstrzygającego o tytule tie-breaka, w którym nieznacznie lepsza okazała się Hiszpanka. Warto dodać, że w półfinale Krejcikowa stoczyła niesamowity pojedynek z Estonką Anett Kontaveit (7. WTA), wygrywając 0:6, 6:4, 7:6 (12), po tym jak obroniła siedem meczboli. W finale przy wyniku 3:6 w tie-breaku obroniła jedną piłkę meczową, przy drugiej nie dała jednak rady.", "Polka Magdalena Fręch (105. WTA) przebrnęła dwustopniowe kwalifikacje, ale w I rundzie turnieju głównego przegrała w trzech setach z Rumunką Eleną-Gabrielą Ruse (82. WTA).", "W finale debla reprezentująca Kazachstan Anna Danilina i Brazylijka Beatriz Haddad Maia zwyciężyły po super tie-breaku parę niemiecko-węgierską Vivian Heisen/Panna Udvardy 4:6, 7:5, 10-8.", "W turnieju mężczyzn Sydney Tennis Classic (ATP 250) triumfował aktualny mistrz olimpijski w grze mieszanej, rewelacja poprzedniego sezonu, Rosjanin. Asłan Karacew (20, ATP) pokonując w sobotnim finale byłego lidera rankingu ATP Brytyjczyka Andy’ego Murray’a (obecnie 135. ATP) 6:3, 6:3. Andy Murray w pierwszym secie stracił serwis w gemie otwarcia i strat już nie odrobił, a sam raz jeszcze został przełamany w gemie dziewiątym. W drugiej partii sytuacja z szybką stratą serwisu przez Szkota się powtórzyła, przy czym Karacew jedyne przełamanie zaliczył tym razem w gemie drugim. Brytyjczyk triumfator trzech turniejów wielkoszlemowych i dwukrotny mistrz olimpijski w grze pojedynczej, miał szanse uzyskać w tym secie re-breaka, ale w szóstym gemie nie wykorzystał dwóch z rzędu break-pointów, a następnie jeszcze jednego. Andy Murray walczył do końca, ostatni jak się okazało gem, przy serwisem Karacewa, został rozstrzygnięty na przewagi, ale ostatecznie Brytyjczyk nie dał rady i na swoje 47 zwycięstwo turniejowe w cyklu ATP Tour musi jeszcze poczekać. Sobotnia przegrana oznacza także, że Andy Murray, przynajmniej na razie, nie powróci jeszcze do TOP 100 światowego rankingu tenisistów, co nastąpiłoby już w poniedziałek 17 stycznia, gdyby imprezę w Sydney wygrał. Mimo finałowej porażki, Szkot, który w turnieju wystąpił dzięki “dzikiej karcie”, pokazał, że gra coraz lepiej i  może dla większości zawodników być groźnym rywalem.", "Dodajmy, że mógł być w tym turnieju finał brytyjski, ale Daniel Evans (26. ATP) przegrał w półfinale z Karacevem 3:6, 7:6 (13), 3:6. Rosjanin, który na Antypodach bardzo dobrze radził sobie już w poprzednim sezonie, nie podłamał się niepowodzeniem w tie-breaku drugiego seta, w którym nie wykorzystał trzech meczboli, ostatecznie rozstrzygając spotkanie na swoją korzyść.", "W deblu mężczyzn, w stolicy Nowej Południowej Walii najlepsi okazali się Australijczyk John Peers i Słowak Filip Polasek, którzy w finale pokonali w dwóch wyrównanych setach parę włoską Simone Bolelli/Fabio Fognini 7:5, 7:5. Czesko-polska para Jiri Vesely/Szymon Walków przegrała w 1/8 finału (II runda) z mistrzami Wimbledonu 2019, parą kolumbijską Juan Sebastian Cabal/Robert Farah.", "W imprezie Adelaide International 2 rangi WTA 250, w  finale, będącym wewnętrzną sprawą Amerykanek, Madison Keys (87. WTA) nadspodziewanie łatwo uporała się z Alison Riske (57. WTA), wygrywając 6:1, 6:2. Tym turniejem zainaugurowała sezon 2022 Magda Linette  (55. WTA), ale niestety już w pierwszej rundzie poznanianka przegrała z Alison Riske.", "W ogóle w tym turnieju bardzo dobrze wypadły tenisistki z USA, których aż pięć było w ćwierćfinale, a trzy w półfinale.", "W grze podwójnej triumfowały Japonki  Eri Hozumi i Makoto Ninomiya, po finałowej wygranej z parą czeską Tereza Martincova/Marketa Vondrousova 1:6, 7:6 (4), 10-7. Zwyciężczynie w półfinale z najwyższym trudem wyeliminowały parę polsko-nowozelandzką Alicja Rosolska/Erin Routliffe. W tym turnieju brała także udział para  ukraińsko-polska Marta Kostjuk/ Katarzyna Piter, która w meczu II rundy (w ćwierćfinale) uległa parze Rosolska/Routliffe.", "W Adelajdzie rywalizowali również mężczyźni. W turnieju Adelaide 2 (ATP. 250), ku radości gospodarzy, zwyciężył rewelacyjny Australijczyk Thanasi Kokkinakis (145. ATP), pokonując w finale Francuza Arthura Rinderknecha (58. ATP) 6:7 (6), 7:6 (5), 6:3. Dwie pierwsze, bardzo wyrównane partie rozstrzygnięte zostały po zaciętych tie-breakach, przy czy za pierwszym razem minimalnie lepszy był Francuz, za drugim Australijczyk. W decydującym secie kluczowe było przełamanie, które Australijczyk greckiego pochodzenia zanotował na otwarcie partii, bowiem przewagi już nie roztrwonił, przypieczętowując sukces jeszcze jednym odebraniem serwisu rywalowi.", "Warto nadmienić, że niesamowity przebieg miał rozegrany dzień wcześniej (w piątek) półfinał, w którym Kokkinakis zmierzył się z Chorwatem Marinem Ciliciem (29. ATP). Australijczyk, w swoim rodzinnym mieście, w tie-breaku decydującego trzeciego seta prowadził 6:2, nie wykorzystał czterech meczboli, później sam obronił dwie piłki meczowe, by wreszcie wygrać przy siódmym meczbolu 6:2, 3:6, 7:6 (10). W imprezie uczestniczył także Francuz Gael Monfils (19. ATP), triumfator ubiegłotygodniowego turnieju Adelaide 1 rangi ATP 250, ale nie zdołał odnieść drugiego na przestrzeni tygodnia zwycięstwa turniejowego, już w 1/8 finału przegrywając z Brazylijczykiem Thiago Monteiro (83. ATP). Francuz skreczował przy stanie 1:1 w setach (6:7 (2), 6:3, 1:0) z powodu kontuzji pleców.", "W grze podwójnej para holendersko-brytyjska Wesley Koolhof (w sezonie 2021 przez pewien czas partner deblowy Łukasza Kubota)/Neal Skupski, wygrała w finale z parą urugwajsko- ekwadorską Ariel Behar/Gonzalo Escobar 7:6 (5), 6:4.", "W tym turnieju występowała kazachsko-polska para Alexander Bublik/Jan Zieliński, ale Polak i Kazach, którzy wspólnie zagrają w turnieju deblowym wielkoszlemowego Australian Open 2022, po przebrnięciu z trudem pierwszej “przeszkody”, przegrali w II rundzie (1/8 finału) z parą Tomislav Brkic/Nikola Cacic (BiH, Serbia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maja Pawelska i Mateusz Mitoń zdobyli tytuły mistrzów Polski do lat 16!", "date": "\n\t\t\t\t\t\t\t\t\t\t15 stycznia, 2022\t\t\t\t\t", "text": ["Pierwszy mecz z turniejową „jedynką”", "W finale dziewcząt mistrzostw Polski do lat 16 spotkały się dwie nierozstawione tenisistki: Maja Pawelska i Magdalena Baniak. Obie w drodze do finału pokonały dwie najwyżej rozstawione zawodniczki. Maja, której trenerem jest Adam Przybyszewski, na turniejową „jedynkę” Barbarę Straszewską ze Szczecina trafiła już w I rundzie.", "– Do mistrzostw przystąpiłam bez stresu, na „luzie”. Nie było żadnej presji. Nawet się ucieszyłam, że na inaugurację czeka mnie bardzo wymagający pojedynek. I faktycznie mecz z Basią był bardzo trudny, ale zakończyłam go zwycięsko. Super tie-break decydował także o tytule mistrzyni Polski. Oczywiście bardzo się cieszę ze złotego medalu – mówi Maja Pawelska, która pochodzi z bardzo usportowionej rodziny. Jej brat Martyn z sukcesami rywalizuje wśród juniorów. Rodzice Mai i Martyna byli wybitnymi sportowcami. Aleksandra Pawelska była reprezentantką Polski w piłce ręcznej, przez wiele lat występowała w Bundeslidze, z kolei tata Marcin zdobywał trofea w nietypowe konkurencji – płetwonurkowaniu szybkim.", "W spotkaniu finałowym gry pojedynczej chłopców także zmierzyło się dwóch nierozstawionych graczy. Wygrał Mateusz Mitoń, reprezentujący UKT Winner Kraków.", "– W finale Filip Kosiński, rywal Mateusza nie wszedł dobrze w mecz, bo przegrywał 0:3. Z każdym kolejnym gemem grał jednak coraz pewniej, popełniał mniej błędów i pojedynek stał się wyrównany. Mój podopieczny był do turnieju dobrze przygotowany nie tylko fizycznie, ale też taktycznie. Cieszę się ze złotego medalu „Matiego”, który z każdym kolejnym spotkaniem w mistrzostwach grał coraz lepiej – mówi Michał Kostecki, trener Mitonia w klubie UKT Winner Kraków. I dodaje, że jednym z najbardziej zaciętych pojedynków był ćwierćfinał, w którym o końcowym wyniku decydował super tie-break. Mateusz Mitoń musiał w starciu z Mateuszem Lange z AZS Poznań (turniejowa „dwójka”) nawet bronić meczbola przy swoim serwisie, ale ten ważny punkt rozegrał pewnie, bez większego ryzyka.", "– Myślę, że Mateusz zaprezentował się z bardzo dobrej strony w Toruniu. Przygotowania do mistrzostw przebiegały zgodnie z planem. Celem Mateusza był medal. Zamierzenie to zrealizował celująco, bo stanął na najwyższym stopniu podium – zaznacza trener Kostecki, który uważa, że w mistrzostwach Polski w tej kategorii wiekowej powinien być rozgrywany pełny trzeci set. – W tym wieku tenisiści są już na tyle ukształtowani, że super tie-break nie jest dobrym rozwiązaniem – kończy Michał Kostecki.", "– Do turnieju podszedłem z czystą głową, bez stresu. Złoto zdobyte w Toruniu to mój największy sukces. Najtrudniejszy moment w mistrzostwach? Mecz z Mateuszem Lange. Obroniłem piłkę meczową, ale wcześniej miałem trudny moment. W pierwszym secie przegrywałem 2:4, ale dałem radę i wygrałem tę partię – podkreśla Mateusz Mitoń, który przyszłość wiąże z tenisem. Obecnie jest uczniem 8 klasy Szkoły Podstawowej, mieszka w Niepołomicach, a w domu oprócz tenisa (młodszy brat Mateusza, Kuba także gra w tenisa w kategorii do lat 12) równie ważną dyscypliną są… szachy.  ", "Tata Mateusza i Kuby współpracuje w roli trenera z Janem-Krzysztofem Dudą, arcymistrzem (czytaj też: ", "), który jest najwyżej w historii sklasyfikowanym Polakiem w światowym rankingu FIDE, triumfatorem Puchar Świata z 2021 roku.", "– Tata obecnie jest w Holandii na turnieju, w który uczestniczy Jan-Krzysztof Duda. A ja chciałbym podkreślić, że moje sukcesy nie byłoby możliwe bez rodziców. Mama zawozi mnie na treningi, które mam od poniedziałku do piątku. Bardzo to doceniam – kończy Mateusz Mitoń.", " Maja Pawelska (Górnik Bytom) – Magdalena Baniak (BKT Advantage Bielsko-Biała) 6:2, 2:6, 10-8", ": Maria Głowacka (TS Idea Sport Toruń); Martyna Mackiewicz (Gdańska Akademia Tenisowa)", " Mateusz Mitoń (UKT Winner Kraków) – Filip Kosiński (Klub Tenisowy Szczawno-Zdrój) 7:5, 6:3", ": Bruno Kokot (Klub Tenisowy Szczawno-Zdrój); Alan Ważny (Klub Sportowy Czarni Rzeszów)", " Antonina Czajka (AT Angelique Kerber Puszczykowo)/Amelia Paszun (AZS Poznań) – Maria Głowacka/Barbara Straszewska (Fundacja Szczeciński Klub Tenisowy Promasters) 6:1, 6:4", ": Karolina Gołda (Akademia Tenisowa Masters Radom)/Dominika Podhajecka (Górzycki KT Smecz w Górzycy); Oliwia Kuszel (Toruńska Akademia Tenisowa)/Maja Pawelska", " Bruno Kokot (Klub Tenisowy Szczawno-Zdrój)/Alan Ważny (Klub Sportowy Czarni Rzeszów) – Mikołaj Kowal (AZS Poznań)/Wiktor Sasko (Stowarzyszenie Trnovsky Mario Tennis Club) 6:3, 7:6 (3)", ": Mateusz Lange (AZS Poznań)/Leon Zaorski (Tenisowy UKS LEO Trąbki Małe); Jakub Hrynkiewicz/Przemysław Nikołajuk (CKT Grodzisk Mazowiecki)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "26. urodziny Majchrzak spędza „na walizkach”", "date": "\n\t\t\t\t\t\t\t\t\t\t13 stycznia, 2022\t\t\t\t\t", "text": ["Kamil Majchrzak obchodzi dzisiaj 26. urodziny w nietypowych okolicznościach. Zakończył właśnie przymusową kwarantannę związaną z COVID-19 i jest w drodze z Sydney do Melbourne, gdzie wystąpi w wielkoszlemowym Australian Open. Właśnie w czwartek zawodnik LOTOS PZT Team poznał też swojego rywala w pierwszej rundzie ", "–", " będzie nim Włoch Andreas Seppi.", "Kamil wręcz doskonale rozpoczął sezon od trzech wygranych meczów bez straty seta w polskiej drużynie startującej w ATP Cup, w spotkaniach z Grecją, Gruzją i Argentyną, a w tym ostatnim pokonał 44. na świecie Federico Delbonisa. Tuż przed półfinałem z Hiszpanią otrzymał jednak pozytywny wynik testu na COVID-19 i nie mógł wyjść na kort, ale właśnie skończył kwarantannę.", "– Zwykle potrzebuję kilka meczów, żeby wejść na swój właściwy poziom gry na początku sezonu, a tu wszystko zadziałało jak należy od samego początku. Występ w ATP Cup był na pewno bardzo udany i rozbudził nadzieje na to, że uda mi się szybko zaatakować pierwszą setkę rankingu ATP. Trzy mecze wygrane w Sydney pozwoliły mi awansować już na 107. miejsce, no i rozbudziły apetyt na więcej. Ale nie mogło być zbyt różowo i się przyplątało zakażenie, które uniemożliwiło mi występ przeciwko Hiszpanom i na kilka dni zatrzymało w pokoju hotelowym, zmieniając plany startowe i przygotowania do Australian Open – powiedział Majchrzak. ", "Trening w hotelowym pokoju", "Przede wszystkim Kamil musiał wyzdrowieć. – Jak już się doprowadziłem do jakiegoś sensownego stanu, że mogłem rozpocząć delikatne ćwiczenia, to miałem rowerek w pokoju. Dysponowałem sam sprzętem, na którym głównie się rozgrzewałem. Bazowałem też na ćwiczeniach oddechowych oraz z własną masa ciała. I to była cała filozofia tak naprawdę, bo więcej nie byłem w stanie wymyślić w pokoju. Musiałem dojść do siebie, więc temu poświęciłem czas i zaangażowanie, żeby COVID jak najmniejsze ślady zostawił w moim organizmie. Resztą będę się martwił później – powiedział 26-letni tenisista LOTOS PZT Team.", "Przed Kamilem korzystny czas, jeśli chodzi o możliwości awansu w rankingu, bowiem do końca marca broni w sumie tylko 30 punktów (10 pkt do końca stycznia i 20 w lutym). Przed nim więc korzystny okres, w którym ma spore szanse jeszcze poprawić swój ranking. Warto przypomnieć, że był już notowany na 83. miejscu w klasyfikacji ATP Tour, we wrześniu 2019 roku.", "Cel: powrót do czołowej setki ", "– Bardzo chciałbym wrócić do czołowej setki, bo to daje gwarancję miejsca w drabinkach Wielkiego Szlema, no i ułatwia planowanie startów w turniejach ATP. Wiadomo, że zawsze lepiej nie mieć w nogach dwóch, czy nawet trzech meczów z eliminacji przed pierwszym spotkaniem w głównym turnieju. Jestem dobrej myśli, bo solidnie przepracowałem okres przygotowawczy przed sezonem. Zresztą to było widać w mojej grze podczas ATP Cup, więc będę się starał podtrzymać dobrą formę z Sydney w najbliższych tygodniach. Pomimo ostatnich problemów zdrowotnych podchodzę do tego z dużym optymizmem – uważa Majchrzak, który od początku roku awansował już o 10 pozycji.", "Wielkoszlemowy Australian Open rozpocznie się w poniedziałek, ale jeszcze nie wiadomo kto zagra pierwszego dnia. Natomiast w czwartek rozlosowano już drabinki singlowe i zawodnik LOTOS PZT Team trafił na doświadczonego Andreasa Seppiego. 37-letni Włoch jest bardziej utytułowany od Polaka i obecnie jest 98. w rankingu ATP Tour.   ", "– Najważniejsze, że znamy się, graliśmy już ze sobą,  nawet go pokonałem, więc wiem czego się mogę po nim spodziewać. To bardzo ograny zawodnik w Tourze, doświadczony i przede wszystkim świetnie się czuje na szybkich kortach, więc na pewno zapowiada się ciężki pojedynek i walka dosłownie o każdą piłkę. Mam teraz trzy, albo cztery dni, na przygotowanie się do niego i po prostu postaram się zagrać swój najlepszy tenis. Na pewno muszę się szykować na bardzo trudny mecz i być bardzo skoncentrowanym na korcie – podkreśla Majchrzak, który swoje urodziny w znacznej części spędził na lotnisku i w podróży z Sydney do Melbourne, gdzie od piątku będzie mógł już trenować na kortach turniejowych Australian Open.", "Będzie to trzeci pojedynek tych tenisistów, ale pierwszy na twardym korcie, bowiem poprzednie mecze rozgrywali na trawie, a ich bilans jest remisowy 1-1. W 2017 roku trafili na siebie w pierwszej rundzie turnieju ATP Tour w Antalyi, gdzie bez straty seta lepszy okazał się Seppi. Natomiast w czerwcu 2021 roku Kamil pokonał go w trzech setach w ćwierćfinale challengera ATP w Nottingham.", "Szczęśliwy los pozwolił na start", "Majchrzak, ze względu na zakażenie koronawirusem i przymusową kwarantannę w Sydney, nie mógł wystartować w eliminacjach do Australian Open 2022, w których miał być najwyżej rozstawiony. Jednak dosłownie w ostatniej chwili (na 20 minut przed rozpoczęciem kwalifikacji) pozytywny wynik testu wyeliminował ze startu w Melbourne jednego z wyżej notowanych zawodników, więc Polak zajął jego miejsce w turnieju, jako pierwszy oczekujący na liście.   ", "Dzięki temu dołączył w głównej drabince do Huberta Hurkacza, który jest rozstawiony w niej z numerem dziesiątym, a w pierwszej rundzie spotka się z Białorusinem Jegorem Gerasimowem, 106. na świecie.", "Trzy Polki w Melbourne", "Natomiast w rywalizacji tenisistek w grze pojedynczej zobaczymy trzy Polki. Iga Świątek, rozstawiona z numerem siódmym (w rankingu jest 9.), czeka na wyłonienie jednej ze zwyciężczyń trwających w Melbourne eliminacji. Magda Linette (55. w WTA) wylosowała na otwarcie Łotyszkę Anastazję Sewastową, a Magdalena Fręch (LOTOS PZ Team, 105. WTA) zagra z rozstawioną z nr 14. Rumunką Simoną Halep, byłą liderką rankingu.", "Warto przypomnieć, że w dniach 15-16 kwietnia polskie tenisistki spotkają się przed własną widownią z drużyną Rumunii w kwalifikacjach do finałowego turnieju Billie Jean King Cup (dawniej Fed Cup).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażki Walkowa i Rosolskiej w Australii", "date": "\n\t\t\t\t\t\t\t\t\t\t13 stycznia, 2022\t\t\t\t\t", "text": ["Walk", "ó", "w i Vesely “postawili się” faworytom", "W Sydney pogoda nie jest od dwóch dni przychylna dla tenisistów. Stąd z pewnymi problemami odbywa się  w stolicy stanu Nowa Południowa Walia turniej Sydney Tennis Classic rangi WTA 500 oraz ATP 250.", "Z powodu opadów deszczu zgodnie z planem już w środę swojego spotkania drugiej rundy gry podwójnej nie rozegrała między innymi czesko-polska para Jiri Vesely/Szymon Walków. Czech i Polak pojawili się na korcie dopiero w czwartek, po wyrównanym meczu przegrywając z parą kolumbijską Juan Sebastian Cabal/Robert Farah 4:6, 5:7. Veseli i Walków zaprezentowali się jednak z dobrej strony, zmuszając do sporego wysiłku mistrzów Wimbledonu 2019. Dodać warto, że również w czwartek w Sydney pada deszcz. W pojedynku pary Vesely/Walków z Kolumbijczykami gra została przerwana przed 12. gemem drugiego seta, kiedy para kolumbijska miała serwować, by zwycięsko zakończyć spotkanie. Po powrocie tenisistów na kort para czesko-polska nie zdołała przełamaniem odrobić strat i mecz szybko dobiegł końca.", "Dodajmy jeszcze, że Kolumbijczycy raz jeszcze musieli w czwartek wyjść na kort, ale przegrali z parą australijską Alexei Popyrin/Matt Reid 6:7 (4), 6:3 7-10. Australijczycy też zresztą musieli w czwartek rozegrać aż dwa mecze, przy czym przed drugim z nich odpoczynek mieli dłuższy niż ich rywale z Kolumbii.", "Alicja Rosolska i Erin Routliffe z Nowej Zelandii grały w czwartek z japońską parą Eri Hizumi/Makoto Ninomiya, a stawką był awans do finału gry podwójnej w turnieju Adelaide International 2 rangi WTA 250. Lepsze okazały się rozstawione w imprezie z numerem trzecim Japonki, wygrywając po super tie-breaku 6:3, 6:7 (6), 10-8. W pierwszym secie wyrównana rywalizacja trwała do jego połowy. W drugiej partii Japonki przełamanie uzyskały już w pierwszym gemie, ale przewagi nie utrzymały tracąc serwis w gemie ósmym.  W 11. gemie Japonki ponownie uzyskały przewagę przełamania,  ale i tym razem jej nie utrzymały serwując na zwycięstwo w meczu, więc o losach seta decydował tie-break wygrany przez parę polsko-nowozelandzką 8:6. O awansie do finału rozstrzygnął w tej sytuacji super tie-break. Rosolska i Routliffe. które w secie drugim wcześniej obroniły jednego meczbola, a w super tie-breaku jeszcze jednego, ostatecznie przegrały jednak super tie-breaka 8-10 i to duet Eri Hizumi/Makoto Ninomiya zagra o tytuł. Polka i Nowozelandka nie wykorzystały szansy, gdyż w super tie-breaku prowadziły 7:6 mając następnie do dyspozycji dwa własne serwisy, finał miały więc na wyciągnięcie ręki.", "W finale Eri Hizumi i Makoto Ninomiya zmierzą się z parą czeską Tereza Martincova/Marketa Vondrousova.", "W największym rozgrywanym obecnie turnieju Sydney Tennis Classic rangi WTA 500 Barbora Krajcikova (Czechy) spotka się z Estonką Anett Kontaveit, a Daria Kasatkina (Rosja)  z Paulą Badosą Gibert (Hiszpania). W ciekawszych meczach ćwierćfinałowych Kasatkina pokonała 6:4, 6:4 triumfatorkę WTA Finals 2021 Hiszpankę Garbine Muguruzę, natomiast Badosa Gibert wygrała z mistrzynią olimpijską Szwajcarką Belindą Bencić 7:6 (6), 3:6, 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rozlosowano Australian Open. Z kim zagrają Polacy?", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["W jednej “ćwiartce”", "Iga Świątek trafiła do tej samej “ćwiartki” turnieju co Magda Linette i do meczu Polek może dojść ewentualnie już w III rundzie. W ćwierćfinale Świątek lub Linette może się zmierzyć z wiceliderką światowego rankingu tenisistek Aryną Sabalenką z Białorusi.", "Jeżeli tenisistka z Raszyna upora się z pierwszą przeciwniczką, na jej drodze stanie Australijka Daria Saville, z którą Polka kilka dni temu wygrała w Adelajdzie lub Szwedka Rebecca Peterson. Magda Linette, o ile wygra z Sevastovą, w II rundzie zmierzy się z Rosjanką Darią Kasatkiną, albo z zawodniczką z kwalifikacji.", "W turnieju mężczyzn, lider rankingu ATP Serb Novak Djoković, który wciąż jeszcze nie jest pewny udziału w turnieju i wciąż grozi mu deportacja z Australii, który jednak najprawdopodobniej będzie miał możliwość obrony tytułu i ubiegania się o dziesiąty tytuł mistrza Australian Open oraz rekordowy 21. tytuł wielkoszlemowy w grze pojedynczej, znalazł się w tej samej części drabinki, co Polacy.", "Hit z udziałem Huberta Hurkacza może mieć miejsce w IV rundzie, w której Hubi może się zmierzyć z Rafaelem Nadalem, dwudziestokrotnym mistrzem turniejów wielkoszlemowych.", "W przypadku zwycięstwa z Gierasimowem, w II rundzie Hurkacz zmierzy się z Australijczykiem Jamesem Duckworthem, bądź z Adrianem Mannarino.", "Półfinał Hurkacza to ewentualnie mecz z Novakiem Djokoviciem, a ćwierćfinał to Niemiec Alexander Zverev.", "Jeśli Kamil Majchrzak pokona Seppiego, w II rundzie zagra z utalentowanym Włochem Lorenzo Musettim, bądź z oznaczonym numerem 32. Australijczykiem Alexem de Minaurem. Z kolei ewentualnym przeciwnikiem piotrkowianina w 1/16 finału może być Norweg Casper Ruud, turniejowa “ósemka”.", "A z kim zagrają – przynajmniej na początek – faworyci turnieju? Djoković w I rundzie zmierzy się z rodakiem, Miomirem Kecmanoviciem. Daniił Miedwiediew z Henrim Laaksonenem, Stefanos Tsitsipas trafił na Mikaela Ymera, Zverev na Daniela Altmaiera, a Nadal – na Marcosa Girona.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Minister zdecydował. Novak Djoković ma opuścić Australię!", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["Alex Hawke, australijski minister ds. imigrantów podjął w piątek 14 stycznia decyzję o anulowaniu wizy Novaka Djokovicia. Formalnie oznacza to, że Serb utracił możliwość przebywania w Australii, a co za tym idzie –", "udziału w turnieju w Melbourne. Co więcej, oznacza to także zakaz wjazdu na teren Australii przez najbliższe trzy lata! Prawnicy Djokovicia i jego otoczenie już wcześniej sygnalizowali, że w przypadku takiej decyzji złożą apelację. Przypomnijmy: Novak Djoković, lider rankingu ATP, znalazł się już w drabince turnieju AO i poznał nawet swojego pierwszego rywala.", "Wiza odrzucona", "Alex Hawke odrzucił wizę Serba, bo „jest to w interesie publicznym”. O wszystkim poinformował w specjalnym oświadczeniu opublikowanym między innymi w mediach społecznościowych.", "„Podejmując tę decyzję, dokładnie rozważyłem wszystkie informacje przekazane mi przez Departament Spraw Wewnętrznych, australijskie służby graniczne oraz Pana Djokovicia” –", "czytamy w komunikacie. „Rząd premiera Morrisona jest mocno zaangażowany w ochronę granic Australii, szczególnie w odniesieniu do COVID-19″ – napisał minister.", "O tym, czy Novak Djoković wystąpi w turnieju w Melbourne, ostatecznie dowiemy się w niedzielę.", "Na temat Djokovicia (czytaj też: ", ") głos zabrał premier Australii. „Odnotowuję decyzję Ministra Imigracji odnośnie wizy pana Novaka Djokovicia. Rozumiem, że po dokładnym rozważeniu, minister podjął działania w celu anulowania wizy pana Djokovicia ze względów zdrowotnych i porządku publicznego, ponieważ było to w interesie publicznym” – czytamy w oświadczeniu premiera Scotta Morrisona.", "Przyznać trzeba, że decyzja o deportowaniu Novaka Djokovicia wydaje się zgodna z oczekiwaniami. Większość środowiska tenisowego raczej negatywnie odnosiła się do występu Serba w turnieju, podobnie jak większość obywateli Australii.", "Minister Hawke długo zastanawiał się nad decyzją, nad sprawą „pochylał się” ponownie rząd stanu Victoria. Wprawdzie Djoković otrzymał zwolnienie medyczne z obowiązku szczepienia, ale  przesłanek to anulowania wizy dla lidera rankingu ATP nie brakowało. Chciał wziąć udział w Australian Open 2022 mimo braku zaszczepienia, a taki był wymóg, jako ozdrowieniec, ale dużo wątpliwości wzbudzają chociażby terminy wyników testów na koronawirusa, które miał otrzymać serbski tenisista. Wiadomo, że Serb kłamał we wniosku wizowym (jego twierdzenie, że wniosek wypełniał agent tenisisty i że popełnił po prostu „ludzki błąd” brzmi groteskowo). Jeżeli nawet rzeczywiście był zakażony – łamał nawet serbskie przepisy o kwarantannie, podróżował, kiedy powinien przebywać w izolacji, sam przyznał że naraził na niebezpieczeństwo dziennikarzy L’Équipe, godząc się na wywiad i sesję zdjęciową, gdy wiedział już o pozytywnym wyniku testu.", "Poza tym bez wątpienia występ serbskiego tenisisty w Australii byłby niebezpiecznym precedensem. Oznaczałoby to bowiem, że jako lider rankingu tenisistów, wielokrotny mistrz turniejów wielkoszlemowych, jeden z najlepszych tenisistów w historii dyscypliny gra na własnych zasadach, nie licząc się z obowiązującym prawem i wprowadzonymi dla wszystkich zasadami.", "Tymczasem po decyzji ministra Hawke’a Novak Djoković nie został jednak zatrzymany, a jego prawnicy, zgodnie z zapowiedziami otoczenia tenisisty, natychmiast złożyli apelację. Jeszcze w piątek wieczorem czasu miejscowego rozpoczęła się rozprawa w sądzie w Melbourne, której przewodniczył Anthony Kelly. Ustalono, że Djoković spędzi noc na wolności, a w sobotę, o godz. 8.00 czasu miejscowego (w Polsce będzie godz. 22.00 w piątek) zostanie zatrzymany.", "Serbski tenisista będzie przesłuchiwany przez przedstawicieli Australian Border Force (Australijska Straż Graniczna), a następnie zostanie doprowadzony do biura reprezentujących go prawników.", "Djoković przez kilka godzin będzie mógł przygotowywać się ze swoimi prawnikami do drugiej rozprawy apelacyjnej, która odbędzie się w niedzielę. W tym czasie dwóch funkcjonariuszy ABF będzie musiało przebywać na tym samym piętrze budynku co tenisista.", "Następnie Serb ponownie zostanie zatrzymany i przewieziony w miejsce, w którym pozostanie do niedzielnej rozprawy. Prawdopodobnie będzie to ten sam hotel dla imigrantów (Park Hotel), do którego  trafił już na kilka dni po przylocie wjeździe do Australii w poprzednią środę. po pierwszym zatrzymaniu.", "Jeżeli niedzielna decyzja sądu ponownie będzie korzystna, Novak Djoković, który w drabince turnieju znalazł się jako rozstawiony z numerem 1, już w poniedziałek zmierzy się w I rundzie ze swoim rodakiem Miomirem Kecmanoviciem.", "Dla innych niezaszczepionych wyjątków nie było, jak chociażby dla Czeszki Renaty Voracovej, która w Australii przybyła już wcześniej, jej przyjazd nie budził zastrzeżeń, jeszcze w poprzednim tygodniu wystąpiła w turnieju w parze z Katarzyną Piter, a jednak Australię opuścić musiała.", "Przesłanek, by anulować wizę Djokovicia było aż nadto. Czy sąd po raz drugi wyda orzeczenie korzystne dla Serba?", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Patrycja Faber i Sebastian Tejerina mistrzami Polski do lat 12 na kortach BKT Advantage Bielsko-Biała!", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["W potrójnej roli", "– W finałowym turnieju mistrzostw Polski występowałem w potrójnej roli: gospodarza imprezy, trenera i ojca uczestnika. Była adrenalina, ale dla mnie zawody w każdym z tych trzech aspektów były udane – cieszy się Piotr Szczypka, prezes klubu z Bielska-Białej. Reprezentanci BKT wywalczyli sześć medali, a ten najcenniejszy, złoty padł łupem Patrycji Faber.", "– To nasza wychowanka, podobnie jak pozostali medaliści. To bardzo cieszy. Na drugim stopniu podium stanął również mój syn Miłosz występując w duecie z kolegą klubowym Oliverem Krupą. Oczywiście jestem zarówno dumny z Miłosza, jak i pozostałych naszych tenisistów – zaznacza prezes Szczypka i dodaje, że organizacyjnie impreza zebrała same pochlebne opinie. BKT prawdopodobnie będzie się starć o organizację MP skrzatów już latem, gdyż klub oprócz hali z czterema kortami o nawierzchni dywanowej dysponuje także sześcioma zewnętrznymi. Do tego jest restauracja, siłownia, sala fitness, a od marca będzie powiększona baza noclegowa do 40 miejsc.", "W finale singla chłopców niespodzianki nie było. Do rywalizacji o złoto przystąpili: Błażej Krzyśko z Górnika Bytom, turniejowa „jedynka” i Sebastian Tejerina rozstawiony w turnieju z numerem „dwa”.", "– Sebastian pojechał do Bielska-Białej z tatą i młodszym bratem Antonio. Miał przez dłuższy czas spore problemy zdrowotne, trzeba było zrezygnować z kilku startów, ale impreza w Bielsku-Białej była najważniejsza. Dał radę. W leczeniu kontuzji bardzo pomogła Katarzyna Musiałowska. I mamy złoto. Co warto podkreślić Sebastian wygrał pierwszy raz z Błażejem. Wcześniej pięć razy przegrywał. Razem z Błażejem zdobył też złoto w deblu. Antonio także świetnie się spisał. Ma 10 lat, przeszedł eliminacje i I rundę turnieju głównego – mówi Aleksandra Durska-Tejerina, mama Sebastiana i Antonio. I dodaje, że w domu został trzeci z braci Ignacio, rocznik 2008, który rywalizuje w kategorii młodzików (do lat 14).", "Bracia Tejerina wywodzą się z polsko-argentyńskiej rodziny. Młodzi tenisiści reprezentują Kostrzyński Klub Tenisowy, trenują w Glince Szlacheckiej, gdzie Alejandro Tejerina i Aleksandra Durska-Tejerina prowadzą Durski Tejerina Tennis Club. Alejandro, rocznik 1981 pochodzi z Mar del Plata, gdzie", "urodził się i trenował słynny Guillermo Vilas, który czterema zwycięstwami turniejów wielkoszlemowych wpisał Argentynę na karty światowego tenisa. Ola wywodzi się ze sportowej rodziny Durskich. Była medalistką mistrzostw Polski w kategoriach młodzików, juniorów i seniorów. Oboje poznali się na Uniwersytecie w Tulsa w USA. Więcej na: ", "Patrycja Faber (BKT Advantage Bielsko-Biała) – Maria Małecka (WSG Academy – Warsaw Sports Group) 3:6, 6:0, 10-4", " Antonina Snochowska (Sopot Tenis Klub), Zuzanna Giżewska (Sopot Tenis Klub)", "Sebastian Tejerina (Kostrzyński Klub Tenisowy) – Błażej Krzyśko (KS Górnik Bytom) 6:4, 6:3", " Jan Paradowski (Krakowski Klub Tenisowy Olsza), Olivier Krupa (BKT Advantage Bielsko-Biała)", "Weronika Gnyś (Stowarzyszanie KS Tenis Park Kołobrzeg)/Alicja Szweda (Szczecineckie Towarzystwo Tenisowe) – Maria Małecka/Iga Mazur (Toruńska Akademia Tenisowa) 6:3, 6:1", "Zuzanna Giżewska/Antonina Snochowska oraz Nela Szpiech (UKT Go Run Tennis Lublin)/Antonina Zielińska (BKT Advantage Bielsko-Biała)", "Sebastian Tejerina/Błażej Krzyśko – Miłosz Szczypka/Oliver Krupa (obaj BKT Advantage Bielsko-Biała) 6:2, 6:2", "Franciszek Goerick (BKT Advantage Bielsko-Biała)/Roch Wieczorek (Legia Tenis) oraz Łukasz Maliszewski (Fundacja Klub Sportowy Frajda)/Ignacy Rotko (Warszawianka Warszawa)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Brytyjka Harriet Dart pierwszą rywalką Igi Świątek", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["W decydującym meczu kwalifikacji Brytyjka (czytaj też: ", " pokonała w piątek 6:3, 6:3 Australijkę Kimberly Birrell (664. WTA), a wcześniej w I rundzie 6:4, 6:3 Włoszkę Federicę Di Sarrę (205. WTA) oraz w II rundzie 3:6, 6:2, 6:2 Amerykankę Alycię Parks (218. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Hurkacz zagra w poniedziałek, Majchrzak i Polki we wtorek", "date": "\n\t\t\t\t\t\t\t\t\t\t14 stycznia, 2022\t\t\t\t\t", "text": ["Pierwszego dnia gra górna “połówka”", "Organizatorzy turnieju w Melbourne poinformowali, że w poniedziałek odbędą się mecze w górnej połówce drabinki singla kobiet i mężczyzn, natomiast we wtorek rozegrane zostaną spotkania w dolnej części drabinki. Tym samym wiemy, że w poniedziałek zagra Hubert Hurkacz, czworo pozostałych reprezentantów Polski we wtorek.", "Przypomnijmy, że Hubert Hurkacz (10. ATP), turniejowa dziesiątka, w I rundzie zmierzy się z Białorusinem Jegorem Gierasimowen (106. ATP), którego pokonał w II rundzie wielkoszlemowego US Open 2021.", "Pierwszym rywalem Kamila Majchrzaka (czytaj też: ", ") będzie Włoch Andreas Seppi (55. ATP), Iga Świątek (8. WTA), rozstawiona z numerem siódmym, rozpocznie występy od meczu z kwalifikantką, Brytyjką Harriet Dart (125. WTA), przeciwniczką Magdy Linette (55. WTA) będzie Łotyszka Anastasija Sevastova (70. WTA). Natomiast Magdalena Fręch (105. WTA) zmierzy się z byłą liderką rankingu tenisistek Rumunką Simoną Halep (15. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nole trenował i czeka. Minister wciąż nie podjął decyzji", "date": "\n\t\t\t\t\t\t\t\t\t\t11 stycznia, 2022\t\t\t\t\t", "text": ["Minister zwleka", "Minister ds. imigracji, Alex Hawke, posiada uprawnienia, aby anulować wizę Serba. Jeśli skorzysta z tego przywileju, to aktualny numer jeden światowej klasyfikacji otrzyma trzyletni zakaz na wjazd do Australii. Mógł to zrobić w ciągu czterech godzin od decyzji sądu, ale na razie tego nie zrobił. Obserwatorzy spodziewają się, że minister podejmie decyzję we wtorek, ale żadnego oficjalnego stanowiska wciąż brak.", "Tymczasem oświadczenie przekazała ATP, czyli tenisowa organizacja zawodowych męskich rozgrywek, która do tej pory milczała w tej sprawie. Oto co napisano: „W pełni szanujemy poświęcenie, jakie Australijczycy ponieśli od początku pandemii COVID-19 i rygorystycznej polityki imigracyjnej, która została wdrożona. Komplikacje w ostatnich dniach związane z wjazdem graczy do Australii uwypukliły jednak potrzebę lepszego zrozumienia, komunikacji i stosowania zasad. Jest jasne, że Novak Djoković wierzył, że otrzymał niezbędne zwolnienie lekarskie, aby spełnić wymagania dotyczące wjazdu. Seria wydarzeń prowadzących do poniedziałkowej rozprawy sądowej była szkodliwa na wszystkich frontach, w tym dla dobrego samopoczucia Novaka i przygotowań do Australian Open. Wnioski o zwolnienie lekarskie zawodników są składane niezależnie od ATP, jednak jesteśmy w stałym kontakcie z Tennis Australia, aby uzyskać jasność w całym tym procesie. Cieszymy się z wyniku poniedziałkowego przesłuchania i czekamy na kilka ekscytujących tenisowych tygodni.”", "Tymczasem Nole, który jest wolny, w poniedziałek wieczorem trenował na korcie w Melbourne. – Jestem zadowolony i wdzięczny, że sędzia anulował unieważnienie mojej wizy. Pomimo tego wszystkiego, co się wydarzyło, chcę zostać i podjąć rywalizację w Australian Open. Skupiam się na tym. Przyleciałem tutaj, aby zagrać w jednym z najważniejszych turniejów, jakie mamy, przed niesamowitymi fanami – napisał Djoković na Twitterze.", "– Na razie nie mogę powiedzieć więcej, ale “dziękuję” wszystkim za to, że jesteście ze mną w tym wszystkim i zachęcacie mnie do pozostania silnym – dodał obecny numer 1. światowego tenisa.", "Do sprawy odniósł się między innymi Rafael Nadal. W rozmowie z radiem “Onda Cero” jeden z najlepszych tenisistów w historii skomentował decyzję sądu federalnego i przyznał, że cała ta sytuacja to medialny cyrk. – Prywatnie wolałbym, żeby nie grał. W sporcie jest jednak dużo interesów ekonomicznych i reklamowych, dlatego najlepiej, gdy na korcie rywalizują najlepsi tenisiści – ocenił Nadal.", "Sprawa nie jest bynajmniej oczywista. W połowie grudnia Djoković miał otrzymać pozytywny wynik testu na COVID-19, ale… Sprawie postanowił przyjrzeć się Ben Rothenberg. Dziennikarz zeskanował QR Code znajdujący się w oświadczeniu wydanym przez Nole i okazało się, że wynik jest… negatywny. Czy zatem, rzeczywiście był zakażony, co miało stanowić podstawę otrzymania zwolnienia medycznego z obowiązkowego szczepienia?. Wątpliwości jest coraz więcej. Nie rozwiała ich również poniedziałkowa konferencja zwołana przez rodzinę Novaka Djokovicia, gdyż gdy tylko zaczęły się “niewygodne” pytania, konferencja została… przerwana.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięskie deble Polaków przed Australian Open 2022", "date": "\n\t\t\t\t\t\t\t\t\t\t11 stycznia, 2022\t\t\t\t\t", "text": ["W Australii w tym tygodniu rozgrywanych jest sporo turniejów, które dla wielu stanowią ostatni sprawdzian formy przed wielkoszlemowym Australian Open 2022. We wtorek występowały cztery deble, w których z zagranicznymi partnerami zaprezentowali się przedstawiciele polskiego tenisa. Wszystkie odniosły zwycięstwa.", "Jan Zieliński, jak wiadomo, zadebiutuje podczas zbliżającego się Australian Open 2022 w Wielkim Szlemie, w którym w grze podwójnej wystąpi w parze z Kazachem Alexandrem Bublikiem. Na razie polsko-kazachski duet zgłosił się do turnieju Adelaide 2. We wtorek w pierwszej rundzie Zieliński i Bublik wygrali nie bez problemów, dopiero po bardzo wyrównanym super tie-breaku, z parą australijską – Calum Puttergill/Adam Taylor 6:1, 4:6, 10-8.", "Zieliński i Bublik, według pierwszej wersji turniejowej drabinki, mieli się zmierzyć z na pewno o wiele silniejszą parą węgiersko-amerykańską Marton Fucsovics/Tommy Paul, później podano, że zagrają z parą amerykańsko-brazylijską James Cerretani/Fernando Romboli, ostatecznie jednak zmierzyli się z Australijczykami, których pokonali z dużym trudem, naprawdę dobrze prezentując się tylko w pierwszym secie.", "Z kolei do turnieju ATP w Sydney zgłosiła się polsko-czeska para Szymon Walków/Jiri Vesely. We wtorek w pierwszej rundzie Polak i Czech po super tie-breaku zwyciężyli parę ukraińsko- białoruską Denys Molchanov/Andrei Vasilevski 4:6, 7:6 (2), 10-8.", "Na korcie podczas turnieju Adelaide 2 pojawiły się także Alicja Rosolska oraz Katarzyna Poter. Alicja Rosolska, która wystąpi w Australian Open, w Adelajdzie gra w parze z Erin Routliffe z Nowej Zelandii. Na początek polsko-nowozelandzki debel nie dał szans parze australijskiej Annerly Poulos/Tina Nadine Smith, wygrywając zdecydowanie 6:1, 6:1. Dla Polki start w tym turnieju to oczywiście „przetarcie” przed Australian Open, w którym partnerką naszej tenisistki będzie Japonka Nao Hibono (obecnie gra w kwalifikacjach singla do wielkoszlemowej imprezy w Melbourne i w pierwszej rundzie pokonała Katarzynę Kawę).", "Poznanianka Katarzyna Piter gra w Adelajdzie w parze z Ukrainką Martą Kostjuk. W pierwszej rundzie polsko-ukraiński debel gładko uporał się z parą słowacko-brytyjską Kristina Kucova/Tara Moore, wygrywając 6:3, 6:0.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polskie deble: Porażka pary Bublik/Zieliński. Rosolska lepsza od Piter", "date": "\n\t\t\t\t\t\t\t\t\t\t12 stycznia, 2022\t\t\t\t\t", "text": ["Dla polskich tenisistów uczestniczących w tym tygodniu w turniejach w Australii, środa 12 stycznia miała upłynąć pod znakiem trzech pojedynków deblowych z udziałem naszych reprezentantów. Bez problemów swoje spotkanie rozegrała tylko kazachsko-polska para Aleksander Bublik/Jan Zieliński, która w turnieju Adelaide 2 przegrała z solidną parą bośniacko-serbską Tomislav Brkic/Nikola Cacić 3:6, 2:6. Także w Adelajdzie, w „polskim” meczu, Alicja Rosolska i Erin Routliffe z Nowej Zelandii pokonały ukraińsko-polską parę Marta Kostjuk/Katarzyna Piter 7:5, 6:3. W Sydney spora część meczów musiała zostać przełożona z powodu opadów deszczu, dlatego Szymon Walków i Czech Jiri Vesely mają pojawić się na korcie dopiero o 1 w nocy ze środy na czwartek polskiego czasu.", "Wiele do poprawy", "Aleksander Bublik i Jan Zieliński wystąpią wspólnie w grze podwójnej podczas rozpoczynającego się 17 stycznia wielkoszlemowego Australian Open 2022. Przed tym występem, który dla Jana Zielińskiego będzie debiutem w imprezie wielkoszlemowej, kazachsko-polska para po raz pierwszy zagrała w odbywającym się obecnie turnieju Adelaide 2. W środę Zieliński i Bublik odpadli z imprezy w Adelajdzie, przegrywając z parą Tomislav Brkic/Nikola Cacić (BiH, Serbia) 3:6, 2:6. Mecz pokazał dobitnie, że męczarnie dzień wcześniej z dużo słabszymi od środowych przeciwników rywalami z Australii nie były przypadkiem. Tym razem Bublik i Zieliński tylko na początku dotrzymywali kroku przeciwnikom. W połowie pierwszego seta para Brkić/Cacić zaliczyła jednak decydujące przełamanie, a w jeszcze mniej wyrównanym secie drugim, duet Bublik/Zieliński zdołał wygrać tylko dwa gemy.", "Dopiero w Adelajdzie Polak i Kazach mieli możliwość zagrania razem, ale jeśli w wielkoszlemowym Australian Open chcą coś osiągnąć, muszą prezentować się zdecydowanie lepiej.", "Półfinał dla Rosolskiej i Routliffe", "W turnieju gry podwójnej kobiet w Adelajdzie tak się złożyło, że w meczu o półfinał rywalizowały dwie pary w których występowały Polki: para ukraińsko-polska Marta Kostjuk/Katarzyna Piter  oraz para polsko-nowozelandzka Alicja Rosolska/Erin Routliffe. Mecz sporo się opóźnił, ponieważ Marta Kostjuk w momencie, w którym miał już być rozgrywany debel, grała jeszcze spotkanie gry pojedynczej z Amerykanką Cori Gauff (przegrała mecz po trzysetowej batalii 3:6, 7:5, 3:6).", "Nałożenie na siebie pojedynków na pewno nie ułatwił zadania Ukraince, ale po krótkim odpoczynku pojawiła się na korcie. Para Kostjuk/Katarzyna Piter lepiej „weszła” w mecz w pierwszym secie, szybko uzyskując przełamanie, ale prowadzenia nie zdołała utrzymać, przegrywając pierwszą partię 5:7, a cały mecz z parą Alicja Rosolska/Erin Routliffe 5:7, 3:6.", "W półfinale Alicja Rosolsla i Erin Routliffe zmierzą się z rozstawioną z „trójką”, parą japońską Eri Hozumi/Makoto Ninomiya.", "Szymon Walków zagra w nocy", "W turnieju mężczyzn Sydney Tennis Classic uczestniczy z kolei polsko-czeska para Szymon Walków/Jiri Vesely. W drugiej rundzie już w środę polsko-czeski duet miał się zmierzyć z bardzo silną parą kolumbijską Juan Sebastian Cabal/Robert Farah. Mecz nie doszedł jednak do skutku, ponieważ rozgrywki w Sydney storpedowały opady deszczu, a spotkania zostały przełożone na dzień następny. Jeżeli nic już nie stanie na przeszkodzie, mecz ma się rozpocząć o godzinie 1 w nocy ze środy na czwartek czasu polskiego. Przed parą Walków/Vesely bardzo trudne zadanie, gdyż Kolumbijczycy to jeden z najlepszych debli na świecie, są między innymi mistrzami Wimbledonu 2019.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch przebrnęła kwalifikacje w Sydney. Porażki Magdy Linette i Katarzyny Kawy", "date": "\n\t\t\t\t\t\t\t\t\t\t10 stycznia, 2022\t\t\t\t\t", "text": ["Sukces łodzianki w Sydney", "Magdalena Fręch udział w turnieju głównym w WTA 500 Sydney Tennis Classic 2022 zapewniła sobie w poniedziałek rano czasu polskiego, w decydującym meczu dwustopniowych kwalifikacji pokonując Francuzkę Oceane Dodin 6:2, 7:5. To sukces łodzianki, gdyż jej rywalka, w rankingu WTA, jest od niej klasyfikowana 15 lokat wyżej.", "Magdalena Fręch po pewnym wygraniu pierwszego seta, w dziewiątym gemie drugiej partii miała meczbola którego nie wykorzystała, ale następnie bez problemu utrzymała własne podanie i w kolejnym gemie serwisowym Francuzki osiągnęła cel uzyskując przełamanie, dzięki czemu wygrała mecz w dwóch setach.", "Fręch w I rundzie turnieju głównego w Sydney zmierzy się we wtorek z inną kwalifikantką Eleną-Gabrielą Ruse z Rumunii. Do drobinki głównej dostała się też Dodin, która zastąpiła Ashleigh Barty. Australijka wycofała się z tej imprezy.", "Impreza w Sydney ma silną obsadę. W poniedziałek, w Polsce jeszcze w nocy z niedzieli na poniedziałek, awans do II rundy zapewniły już sobie między innymi Hiszpanka Paula Badosa Gibert, Estonka Anett Kontaveit, czy Czeszka Petra Kvitova.", "Przypomnijmy, że w turnieju Sydney Tennis Classic 2022 wystąpić miała także Iga Świątek, ale jak napisała na Twitterze „ciało potrzebuje regeneracji przed Australian Open” i z imprezy się wycofała.", "W poniedziałek rozpoczęła sezon 2022 druga obecnie polska tenisistka Magda Linette. Inauguracja nie okazała się dla poznanianki pomyślna. W pierwszej rundzie turnieju Adelaide 2 rangi WTA 250 Magda Linette przegrała z Amerykanką Alison Riske 4:6, 4:6.", "Było to piąte spotkanie obu tenisistek na zawodowych kortach i piąta porażka Polki.", "Niestety Katarzyna Kawa nie zagra w wielkoszlemowym turnieju tenisowym Australian Open 2022 (17-30 stycznia). Polka w pierwszej rundzie trzystopniowych kwalifikacji do imprezy w Melbourne, przegrała z Japonką Nao Hibino 1:6, 5:7. We wtorek 11 stycznia do kwalifikacji przystąpi jeszcze dwoje przedstawicieli polskiego tenisa: Urszula Radwańska oraz Kacper Żuk.", "Przypomnieć tylko można, że pięcioro reprezentantów Polski jest pewnych udziału w Australian Open 2022 w grze pojedynczej bez kwalifikacji. To Iga Świątek, Magda Linette i Magdalena Fręch w rywalizacji kobiet oraz Hubert Hurkacz i Kamil Majchrzak w rywalizacji mężczyzn.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz i Iga Świątek rozstawieni w Australian Open", "date": "\n\t\t\t\t\t\t\t\t\t\t11 stycznia, 2022\t\t\t\t\t", "text": ["Losowanie w czwartek", "Organizatorzy ogłosili, że losowanie drabinki gry pojedynczej kobiet i mężczyzn odbędzie się w czwartek 13 stycznia. Ma  się rozpocząć w czwartek o godz. 9 czasu polskiego. Do rozstawienia wykorzystano rankingi WTA tenisistek oraz ATP tenisistów z poniedziałku 10 stycznia.", "Iga Świątek w rankingu WTA zajmuje obecnie ósmą lokatę, ale rozstawiona będzie z numerem siódmym, jako, że z powodu kontuzji z udziału zrezygnować musiała jedna tenisistka plasująca się wyżej od Polki – Czeszka Karolina Pliskova (5. WTA).", "Najwyżej rozstawiona w drabince Australian Open 2022 kobiet będzie liderka rankingu WTA, Australijka Ashleigh Barty Z “dwójką” zagra Białorusinka Aryna Sabalenka, z “trójką” Hiszpanka Garbine Muguruza, a turniejowa “czwórka” to Czeszka Barbora Krejcikova.", "Hubert Hurkacz rozstawiony został w turnieju mężczyzn z numerem 10, gdyż taką lokatę zajmuje w rankingu ATP. Najwyżej rozstawiony jest lider rankingu tenisistów Serb Novak Djoković, choć oczywiście nie wiadomo jeszcze ostatecznie, czy w turnieju w Melbourne wystąpi, gdyż wciąż australijski minister d.s imigracji może anulować jego wizę. Biorąc pod uwagę pojawiające się nowe okoliczności, wcale nie jest to wykluczone. Turniejowa “dwójka” to wicelider rankingu ATP Rosjanin Daniił Mierdwiediew, “trójka” – Niemiec Alexander Zverev, a “czwórka” – Grek Stefanos Tsitsipas.", "1. Ashleigh Barty (Australia), 2. Aryna Sabalenka (Białoruś), 3. Garbine Muguruza (Hiszpania), 4. Barbora Krejcikova (Czechy), 5. Maria Sakkari (Grecja), 6. Anett Kontaveit (Estonia), ", ", 8. Paula Badosa Gibert (Hiszpania), 9. Ons Jabeur (Tunezja), 10. Anastazja Pawluczenkowa (Rosja), 11. Sofia Kenin (USA), 12. Jelena Rybakina (Kazachstan), 13. Naomi Osaka (Japonia), 14. Simona Halep (Rumunia), 15. Elina Switolina (Ukraina), 16. Angeloque Kerber (Niemcy), 17. Emma Raducanu (Wielka Brytania), 18. Cori Gauff (USA), 19. Elise Mertens (Belgia), 20. Petra Kvitova (Czechy), 21. Jessica Pegula (USA), 22. Belinda Bencić (Szwajcaria), 23. Leylah Annie Fernandez (Kanada), 24. Victoria Azarenka (Białoruś), 25. Daria Kasatkina (Rosja), 26. Jelena Ostapenko (Łotwa), 27. Danielle Rose Collins (USA), 28. Veronika Kudermetowa (Rosja), 29. Tamara Zidansek (Słowenia), 30. Camila Giorgi (Włochy), 31. Marketa Vondrousova (Czechy), 32. Sara Sorribes Tormo (Hiszpania).", "1. Novak Djoković (Serbia), 2. Daniił Miedwiediew (Rosja), 3. Alexander Zverev (Niemcy), 4. Stefanos Tsitsipas (Grecja), 5. Andriej Rublow (Rosja), 6. Rafael Nadal (Hiszpania), 7. Matteo Berrettini (Włochy), 8. Casper Ruud (Norwegia), 9. Felix Auger-Aliassime (Kanada), ", ", 11. Jannik Sinner (Włochy), 12. Cameron Norrie (Wielka Brytania), 13. Diego Schwartzman (Argentyna), 14. Denis Shapovalov,  (Kanada), 15. Roberto Bautista Agut (Hiszpania), 16. Cristian Garin (Chile), 17. Gael Monfils (Francja), 18. Asłan Karacew (Rosja), 19. Pablo Carreno Busta (Hiszpania), 20. Taylor Harry Fritz (USA), 21. Nikołoz Basilaszwili (Gruzja), 22. John Isner (USA), 23. Reilly Opelka (USA), 24. Daniel Evans (Wielka Brytania), 25. Lorenzo Sonego (Włochy), 26. Grigor Dimitrow (Bułgaria), 27. Marin Cilić (Chorwacja), 28. Karen Chaczanow (Rosja), 29. Ugo Humbert (Francja), 30. Lloyd Harris (RPA), 31. Carlos Alcaraz (Hiszpania), 32. Alex de Minaur (Australia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Oliwia Kuszel i Hubert Plenkiewicz halowymi mistrzami Polski do lat 14", "date": "\n\t\t\t\t\t\t\t\t\t\t13 stycznia, 2022\t\t\t\t\t", "text": ["Finałowy mecz klubowych koleżanek", "W zmaganiach dziewcząt w finale singla zmierzyły się dwie koleżanki klubowe z Toruńskiej Akademii Tenisowej. Wygrała bardziej doświadczona Oliwia Kuszel pokonując Nadię Affelt 6:2, 6:2.", "– Oliwia i Nadia doskonale się znają, bo trenują ze sobą na co dzień. Obie prezentują mocny, agresywny styl i co równie ważne dużo analizują to co się dzieje pod kątem taktycznym podczas każdego spotkania. Bardziej utytułowana jest Oliwia, ale Nadia stara się dorównać Oliwii. Dla szkoleniowca móc trenować takie tenisistki to duża satysfakcja, choć podczas półfinałów musiałem równocześnie obserwować aż dwa korty – powiedział z uśmiechem trener Filip Lewicki.", "– W ubiegłym roku, mając 13 lat i będąc młodszą od większości rywalek wywalczyłam złoto w rywalizacji młodziczek. Tym razem byłam faworytką i był stres. Poradziłam sobie jednak z presją. Plany? Więcej startów w kategoriach, gdzie występują starsze ode mnie zawodniczki – dodała Oliwia Kuszel, która wraz z Mają Pawelską z Górnika Bytom stanęła też na najwyższym stopniu podium w grze podwójnej.", "Podobnie jak w rywalizacji dziewcząt także w zmaganiach chłopców dwa złote medale wywalczyła turniejowe „jedynka” – Hubert Plenkiewicz. Zaprezentował on dobrą formę, a jednym z trudniejszych pojedynków dla niego był półfinałowy mecz z Aleksandrem Błusiem. Z bardzo dobrej strony zaprezentowali się także młodzi tenisiści z klubu Błonia Kraków: Patryk Kowal i Jan Sadzik.", "– Półfinałowe spotkanie Patryka i Jana było pojedynkiem na wyniszczenie. O wygranej decydował super tie-break. Obu należą się słowa uznania. Cieszę się, że w klubie mamy silną i wyrównaną grupę młodych graczy. To pozwala każdemu się rozwijać – podsumował trener Tomasz Braniecki.", " Oliwia Kuszel – Nadia Affelt (obie Toruńska Akademia Tenisowa) 6:2, 6:2", "Brązowe medale: Sara Husar (UKS Beskidy Ustroń); Emilia Michta (Klub Tenisowy Błonia Kraków)", " Hubert Plenkiewicz (Stowarzyszenie AG Chorzowska w Radomiu) – Patryk Kowal (Klub Tenisowy Błonia Kraków) 6:3, 6:0", "Brązowe medale: Jan Sadzik (KT Błonia Kraków); Aleksander Błuś (Park Tenisowy Olimpia Poznań)", " Oliwia Kuszel/Maja Pawelska (KS Górnik Bytom) – Konstancja Dyląg (UKT Winner Kraków)/Oliwia Sybicka (Miejski Klub Tenisowy Stalowa Wola) 6:4, 6:0", "Brązowe medale: Kornelia Krześniak (Stowarzyszenie AG Chorzowska w Radomiu)/Anna Skorupska (PT Olimpia Poznań); Lena Markowska (KS Górnik Bytom)/Emilia Michta (KT Błonia Kraków)", " Antoni Kasperski (KT Błonia Kraków)/Hubert Plenkiewicz – Aleksander Błuś/Patryk Kowal 6:4, 6:2", "Brązowe medale: Tymon Litwic (STT Fakro Nowy Sącz)/Jan Sadzik; Jan Chłodnicki (KS Górnik Bytom)/Piotr Kluj (TOP Tennis Player)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szymon Walków o krok od Top 100 deblistów w ATP", "date": "\n\t\t\t\t\t\t\t\t\t\t10 stycznia, 2022\t\t\t\t\t", "text": ["Zabrakło kilku punktów", "– Pamiętam, że jak zaczynałem przygodę z tenisem pojawiały się w mojej głowie marzenia o byciu w Top 100 oraz reprezentowaniu Polski, na największych kortach. Na pewno wejście do czołowej setki rankingu oznaczać będzie osiągnięcie „kamienia milowego”. Liczyłem, że to się stanie już dzisiaj, zaraz po występie w ATP Cup, w którym reprezentowałem nasz kraj. Ale zabrakło dosłownie kilku punktów – powiedział Walków, którego od 100. miejsca dzielą dosłownie pięć punktów.", "Walków i Vesely rozegrają pierwszy mecz w Sydney już we wtorek (w nocy z poniedziałku na wtorek), a ich rywalami będą Ukrainiec Denis Molczanow i Białorusin Andriej Wasilewski. Wygrana da tenisiście LOTOS PZT Team 20 punktów, a w 1/8 finału na zwycięzców tego pojedynku czekają Kolumbijczycy rozstawieni z numerem drugim – Juan Sebastian Cabral i Robert Farah (mieli wcześniej „wolny los”).", "– W najbliższym tygodniu nie bronię żadnych punktów, więc jeśli coś z Jirim uda mi się osiągnąć w Sydney, to powinienem przekroczyć magiczną granicę TOP 100. Jeśli nie, to za chwilę będą kolejne okazje i wierzę, że szybko wskoczę do pierwszej setki. Jak to się stanie, to nie zamierzam spocząć na laurach, tylko będę nadal ciężko pracował, żeby się dalej rozwijać, grać jeszcze lepiej i piąć jeszcze wyżej w rankingu – uważa Walków, który awansował w poniedziałek ze 114. na 101. miejsce.", "– Mam nadzieję, że w tym sezonie będę już mógł regularnie startować w turniejach Wielkiego Szlema i będę się łapał bez większych problemów do drabinek imprez ATP Tour. Ranking w okolicach 100. miejsca jeszcze nie do końca na to pozwala, więc kalendarz najbliższych startów będzie u mnie bardzo elastyczny, dopinany dosłownie z tygodnia na tydzień, w zależności do jakich imprez będę mógł się dostać – dodaje.", "Szymon doskonale rozpoczął tegoroczne starty, bowiem w polskiej drużynie startującej w ATP Cup wygrał w parze z Janem Zielińskim trzy mecze, w tym dwa z bardziej doświadczonymi i utytułowanymi rywalami.", "Po pokonaniu Gruzinów, duet LOTOS PZT Team okazał się lepszy od Argentyńczyków Maximo Gonzaleza (22. na świecie w deblu) i Andresa Molteniego (46.), a w półfinale ograł Hiszpanów Pedro Martineza (61. w singlowym rankingu ATP) i Alberta Ramosa-Vinolasa (44. w singlu, a był już 17.). Zieliński awansował dzięki temu z 96. na 85. pozycję (najwyższą w karierze).", "– Szczególnie te ostatnie dwa mecze były dużym wyzwaniem dla mnie i dla Janka, podobnie cały występ w ATP Cup, w którym grają czołowe drużyny i tenisiści świata. Każdy z tych meczów miał inną charakterystykę przez to, że w każdym rywale prezentowali inne style gry, inny poziom doświadczenia i zgrania. Ale to, co mnie osobiście cieszy najbardziej to to, że w każdym z tych występów potrafiliśmy odnajdywać odpowiedzi na ciężkie momenty, które się przydarzały na korcie. To, że udawało nam się wybronić w trudnych sytuacjach i rozstrzygać te mecze na swoją korzyść, powinno nam obu dodać większej pewności siebie przed kolejnymi startami. W końcu rozpoczęliśmy sezon od trzech zwycięstw i mam nadzieję, że w kolejnych wspólnych występach z Jankiem dalej będziemy niepokonani – powiedział Walków.", "Zawodnik LOTOS PZT Team ma za sobą wielkoszlemowy debiut, jaki odnotował podczas ubiegłorocznego Roland Garros w parze z Hubertem Hurkaczem. Trzy miesiące później przeszli razem jedną rundę w nowojorskim US Open. Szymonowi nie udało się zakwalifikować do Australian Open (Hurkacz zagra tam tylko w singlu), za to po raz pierwszy w Wielkim Szlemie zagra w Melbourne Zieliński – z Kazachem Aleksandrem Bublikiem.  ", "– Z Jankiem świetnie nam się razem gra, w ubiegłym sezonie bardzo dobrze nam szło w challengerach ATP, no i w lipcu osiągnęliśmy pierwszy wspólny finał w imprezie ATP 250 w Gstaad. Potem Janek zdobył swój pierwszy tytuł w tym cyklu w Metz z Hubertem. Także obaj staramy się zbudować jak najlepsze rankingi. Jeszcze nie wszędzie razem łapiemy się do głównych drabinek, ale jak tylko to jest możliwe, gramy razem, bo tworzymy bardzo zgrany duet. Mam nadzieję, że w tym tygodniu w Sydney zdobędę sporo punktów i wskoczę do Top 100. No i bardzo trzymam kciuki za debiut Janka w Wielkim Szlemie, bo dobry występ Australian Open może mu dać jeszcze większy awans w rankingu. To ułatwiłoby nam planowanie wspólnych startów, a fajnie by było, gdybyśmy mogli zagrać razem w tegorocznym Roland Garros – uważa Walków.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Awans Igi Świątek, spadek Huberta Hurkacza w rankingach", "date": "\n\t\t\t\t\t\t\t\t\t\t10 stycznia, 2022\t\t\t\t\t", "text": ["Australijka nadal na czele", "Liderką rankingu WTA pozostaje Australijka Ashleigh Barty, która wygrała turniej Adelaide International (WTA 500), zarówno w grze pojedynczej jak i w grze podwójnej. Drugą pozycję zachowała Białorusinka Aryna Sabalenka, a trzecią Hiszpanka Garbine Muguruza. Mistrzyni z Melbourne (WTA 250), Rumunka Simona Halep, awansowała na 15. pozycję, na 61. lokatę przesunęła się natomiast triumfatorka  innego turnieju w Melbourne (WTA 250) Amerykanka Amanda Anisimova.", "1. Ashleigh Barty (Australia) 8051 pkt., 2. Aryna Sabalenka (Białoruś) 6351 pkt., 3. Garbine Muguruza (Hiszpania) 5635 pkt., 4. Barbora Krejcikova (Czechy) 5008 pkt., 5. Karolina Pliskova (Czechy) 4666 pkt., 6. Maria Sakkari (Grecja) 4385 pkt., 7. Anett Kontaveit (Estonia) 4351 pkt.,8. Iga Świątek 3971 pkt., 9. Paula Badosa Gibert (Hiszpania) 3849 pkt., 10. Ons Jabeur (Tunezja) 3455 pkt., 11. Anastazja Pawluczenkowa (Rosja) 3076 pkt.,12. Sofia Kenin (USA) 3016 pkt.,13. Jelena Rybakina (Kazachstan) 2980 pkt.,14. Naomi Osaka (Japonia) 2881 pkt., 15. Simona Halep (Rumunia) 2791 pkt., 16. Elina Switolina (Ukraina) 2726 pkt., 17. Angelique Kerber (Niemcy) 2671 pkt., 18. Emma Raducanu (Wielka Brytania) 2595 pkt., 19. Cori Gauff (USA) 2575 pkt., 20. Elise Mertens (Belgia) 2565 pkt.,", "55. Magda Linette (Polska) 1142 pkt., 105. Magdalena Fręch 769 pkt., 154. Katarzyna Kawa  460 pkt., 234. Urszula Radwańska 309 pkt., 339. Maja Chwalińska 185 pkt.", "Oprócz Igi Świątek nieznaczny awans w rankingu odnotowały także inne czołowe polski tenisistki. Tylko Urszula Radwańska spadła w porównaniu z poprzednim notowaniem o trzy pozycje. Dotychczasową lokatę utrzymała Maja Chwalińska.", "W rankingu ATP tenisistów na czele pozostaje Serb Novak Djoković. Hubert Hurkacz, choć podczas ATP Cup wygrał trzy mecze w fazie grupowej i “dorzucił” trochę punktów do rankingu, spadł z dziewiątego na dziesiąte miejsce, bowiem więcej punktów “zarobił” Kanadyjczyk Felix Auger-Aloassime, który wrócił do TOP 10 i to on jest teraz dziewiąty. Tenisista z Montrealu powiększył swój dorobek bardziej od Hubiego, bo przecież Kanadyjczycy triumfowali w ATP Cup.", "O 10 lokat awansował natomiast Kamil Majchrzak, który też wygrał podczas ATP Cup trzy spotkania w fazie grupowej i jest coraz bliżej powrotu do TOP 100 światowego rankingu tenisistów (najwyżej Szumi był 83).. Nieznaczny spadek zanotował Kacper Żuk.", "1. Novak Djoković (Serbia) 11015 pkt., 2. Daniił Miedwiediew (Rosja) 8935 pkt., 3. Alexander Zverev (Niemcy) 7970 pkt., 4. Stefanos Tsitsipas (Grecja) 6540 pkt., 5. Andriej Rublow (Rosja) 4990 pkt., 6. Rafael Nadal (Hiszpania) 4875 pkt., 7. Matteo Berrettini (Włochy) 4603 pkt., 8. Casper Ruud (Norwegia) 4155 pkt., 9. Felix Auger-Aliassime (Kanada) 3653 pkt., 10. Hubert Hurkacz 3636 pkt., 11. Jannik Sinner (Włochy) 3390 pkt., 12. Cameron Norrie (Wielka Brytania) 2945 pkt., 13. Diego Sebastian Schwartzman (Argentyna) 2730 pkt., 14. Denis Shapovalov (Kanada) 2615 pkt., 15. Dominic Thiem (Austria) 2410 pkt., 16. Roger Federer (Szwajcaria) 2385 pkt., 17. Roberto Bautista Agut (Hiszpania) 2385 pkt., 18. Cristian Garin (Chile) 2375 pkt., 19. Gael Monfils (Francja) 2373 pkt., 20. Asłan Karacew (Rosja) 2351 pkt.", "107. Kamil Majchrzak 708 pkt., 171. Kacper Żuk 395 pkt., 422. Daniel Michalski 94 pkt., 461. Paweł Ciaś 79 pkt., 506. Jerzy Janowicz 68 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak wystąpi w Australian Open!", "date": "\n\t\t\t\t\t\t\t\t\t\t10 stycznia, 2022\t\t\t\t\t", "text": ["– Cieszę się, że zagram w Australian Open bez konieczności przebijania się przez eliminacje, bo to zawsze pozwala oszczędzić trochę sił w nogach przed ewentualnymi pięciosetowymi meczami w Wielkim Szlemie. Zresztą, w obecnej sytuacji nawet nie mógłbym do nich przystąpić przez pozytywny wynik na COVID-19, jaki otrzymałem w piątek. Uniemożliwił mi on grę w półfinale ATP Cup przeciwko Hiszpanom. Zgodnie z procedurami będę musiał teraz przejść siedmiodniową kwarantannę w Sydney – tłumaczy Majchrzak, obecnie 117. tenisista rankingu ATP.", "– Pozytywny wynik testu, niestety, uniemożliwił mi start w kwalifikacjach do Australian Open. W tym momencie byłem pierwszy na liście oczekujących na zwolnienie miejsca w głównej drabince. Nie ukrywam, że zerkałem na to, co się dzieje z Djokoviciem, no i sprawdzałem, czy ktoś inny się nie wycofał z różnych powodów. Mój menedżer dopytywał się o to już od piątku u organizatorów turnieju. W mojej pechowej sytuacji jest dość szczęśliwe rozwiązanie, gdyż w kwalifilacjach nie mógłbym wystąpić – dodał Majchrzak.", "W tej sytuacji w Australian Open 2022 (czytaj też: ", ") w grze pojedynczej na pewno wystąpią Hubert Hurkacz (9., ATP) i Kamil Majchrzak w rywalizacji mężczyzn oraz Iga Świątek (9., WTA), Magda Linette (57., WTA) i Magdalena Fręch (106., WTA) w rywalizacji kobiet. Natomiast w grze podwójnej wielkoszlemowy debiut odnotuje Jan Zieliński, którego partnerem będzie Kazach Aleksander Bublik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażki Urszuli Radwańskiej i Kacpra Żuka w kwalifikacjach Australian Open. Magdalena Fręch pokonana w Sydney", "date": "\n\t\t\t\t\t\t\t\t\t\t11 stycznia, 2022\t\t\t\t\t", "text": ["Wtorek 11 stycznia 2022 r. nie był, niestety, dniem pomyślnym dla polskich tenisistów. W pierwszej rundzie kwalifikacji do wielkoszlemowego Australian Open 2022 wyeliminowani zostali Urszula Radwańska i Kacper Żuk, a w pierwszej rundzie turnieju WTA 500 Sydney Tennis Classic 2022 odpadła Magdalena Fręch.", "Australian Open nie dla Urszuli Radwańskiej", "Urszula Radwańska (234. WTA) nie zagra w głównej drabince wielkoszlemowego Australian Open 2022. Młodsza z sióstr Radwańskich szanse straciła we wtorek po trwającej trzy godziny trzysetowej batalii już w pierwszej rundzie kwalifikacji, przegrywając z nieco niżej klasyfikowaną obecnie w rankingu Holenderką Indy de Vroome (252. WTA) 5:7, 6:1, 5:7. Obie tenisistki spotkały się po raz drugi i tym razem, podobnie jak w 2019 roku w finale turnieju ITF we włoskim Solarino, lepsza okazała się de Vroome.", "Mecz był bardzo zacięty i w dwóch z trzech partii bardzo wyrównany. W pierwszym secie krakowianka dwukrotnie odrabiała stratę podania, ale trzeciego już nie i przegrała pierwszą partię 5:7. Młodsza z sióstr Radwańskich miała swoje szanse, gdyż mogła nawet objąć prowadzenie 5:3, lecz ostatecznie, w bardzo długim ósmym gemie, Holenderka po obronie break-pointa zdołała utrzymać serwis, a w końcówce seta okazała się skuteczniejsza.", "W secie drugim to Polka pierwsza uzyskała przełamanie na 2:0 i bardzo pewnie doprowadziła do remisu, w drugiej odsłonie meczu oddając rywalce zaledwie jednego gema. Rozstrzygająca partia znowu jednak należała do Holenderki. Urszula Radwańska nie wykorzystała dużej szansy, ponieważ rywalka przed trzecim setem musiała poprosić o przerwę medyczną, a później z obandażowanym udem unikała jak mogła dłuższych wymian, miała problemy z utrzymaniem podania, a mimo to rozstrzygnęła mecz na swoją korzyść, choć przegrywała na początku decydującego seta 0:3. Wydawało się, że Polka ma wszystko pod kontrolą, ale od tego momentu straciła aż pięć gemów z rzędu. Urszula Radwańska poderwała się jeszcze do walki, wyrównała na 5:5, ale na więcej nie było już jej stać, a gemy padły łupem Holenderki i to ona gra dalej.", "Koniec nadziei Kacpra Żuka", "W wielkoszlemowym Australian Open 2022 nie zagra również Kacper Żuk. Wprawdzie Polak (171. ATP) lepiej od rywala rozpoczął wtorkowy mecz pierwszej rundy kwalifikacji, wygrywając pierwszego seta, jednak w dwóch kolejnych nie miał nic do powiedzenia. Ostatecznie to Brytyjczyk Liam Broady (127. ATP) wygrał 4:6, 6:1, 6:2 i to on awansował do kolejnej rundy kwalifikacji.", "Przypomnieć można, że Briady to tenisista, który w turnieju podczas przeprowadzonych w 2021 roku Igrzysk Olimpijskich Tokio 2020 wyeliminował Huberta Hurkacza.", "Pięcioro reprezentantów Polski", "Ponieważ w poniedziałek w pierwszej rundzie kwalifikacji wyeliminowana została Katarzyna Kawa, wiadomo już, że ostatecznie w grze pojedynczej wielkoszlemowego Australian Open 2022 (17-30 stycznia) wystąpi pięcioro reprezentantów Polski: Iga Świątek, Magda Linette i Magdalena Fręch w rywalizacji kobiet oraz Hubert Hurkacz i Kamil Majchrzak w rywalizacji mężczyzn.", "Fręch pokonana przez Ruse", "Krótko trwała „przygoda” Magdaleny Fręch z turniejem WTA 500 Sydney Tennis Classic 2022. Pewna udziału w wielkoszlemowym Australian Open Polka, która do głównej drabinki imprezy w Sydney dostała się po przebrnięciu kwalifikacji, we wtorek w pierwszej rundzie przegrała z Rumunką Eleną Gabrielą Ruse (82. WTA) 2:6, 6:3, 4:6.", "W secie otwarcia wyżej notowana Rumunka już w drugim gemie przełamała serwis Polki, następnie objęła prowadzenie 3:0 i choć łodzianka uzyskała przełamanie powrotne, do wyrównania doprowadzić nie zdołała. Co więcej, od wyniku 3:2 dla Rumunki, Polka nie  wygrała już ani jednego gema.", "Magdalena Fręch jest zawodniczką bardzo waleczną, ambitną i to potwierdziła na korcie w Sydney. Drugiego seta łodzianka, choć nie ustrzegła się błędów, rozstrzygnęła na swoją korzyść, ale, niestety, w rozstrzygającym secie trzecim musiała uznać wyższość rywalki. W tym secie Polka przegrywała 1:3, ale choć mogła przegrywać 1:4 i 2:5, doprowadziła do remisu 4:4. Dwa kolejne gemy Fręch przegrała i pożegnała się z turniejem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kanada triumfatorem ATP Cup", "date": "\n\t\t\t\t\t\t\t\t\t\t10 stycznia, 2022\t\t\t\t\t", "text": ["Wszyscy czterej tenisiści, którzy wystąpili w meczach gry pojedynczej, to tenisiści z drugiej dziesiątki rankingu ATP, dlatego też w finale można było się spodziewać zaciętej i wyrównanej rywalizacji. I taka faktycznie miała miejsce, przy czym w kluczowych momentach skuteczniejsi byli Kanadyjczycy, którzy wygrali oba mecze i losy finału zostały rozstrzygnięte.", "Na początek Denis Shapovalov (14. ATP) pokonał Pablo Carreno Bustę (20. ATP) w dwóch setach 6:4. 6:3, wykazując swoją wyższość w końcówkach obu partii.", "Po wygranej Shapovalova byłop już jasne, że aby Hiszpanie zachowali szanse na końcowy triumf, Roberto Bautista Agut (19. ATP) 7:6 (3) musi w pojedynku pierwszych rakiet obu zespołow pokonać Felixa Augrer-Aliassime’a (11. ATP).", "Hiszpan był bliski sukcesu, zwłaszcza w pierwszym secie, ale w końcu nie dał rady. Felix Augrer-Aliassime wygrał 7:6 (2), 6:3 i Kanadyjczycy mogli cieszyć się z sukcesu.", "W sytuacji, gdy zdobywca prestiżowego trofeum był już wyłoniony, zrezygnowano z rozgrywania meczu deblowego, w którym Shapovalov i Auger-Aliassime mieli zmierzyć się z parą hiszpańską Alejandro Davidovich Fokina/Pedro Martinez.", "Zwycięska reprezentacja Kanady: Felix Auger-Aliassime (11. ATP), Denis Shapovalov, (14. ATP) Brayden Schnur (238. ATP), Steven Diez (275. ATP), Peter Polansky (285. ATP).", "W drodze po cenne trofeum Kanadyjczycy najpierw przegrali w grupie z USA (1:2), następnie pokonali Wielką Brytanię (2:1) oraz Niemcy (2:1), awansując do półfinału z pierwszej pozycji w grupie C, w 1/2 finału wyeliminowali obrońców tytułu – drużynę Rosyjskiej Federacji Tenisowej, wygrywając 2:1 i w finale zwyciężyli Hiszpanię (2:0). Im dłużej trwał turniej spisywali się lepiej, siegając po cenny i prestiżowy sukces.", "W trzeciej edycji ATP Cup uczestniczyła również reprezentacja Polski. Drużyna, której kapitanem był Mariusz Fyrstenberg, w składzie: Hubert Hurkacz, Kamil Majchrzak, Kacper Żuk (jednak nie pojawił się wcale na korcie), Szymon Walków, Jan Zieliński, zaprezentowała się z bardzo dobrej strony. W fazie grupowej Polacy pokonali Grecję 2:1, Gruzję 3:0 oraz Argentyną 3:0 i – zajmując pierwsze miejsce w grupie D – awansowali do półfinału, w którym ulegli 1:2 drużynie Hiszpanii.", "FA Cup odbył się po raz trzeci, a reprezentacja Kanady jest trzecim triumfatorem rozgrywek. Dotychczasowi zwycięzcy to: 2020 r. – Serbia; 2021 r. – Rosyjska Federacja Tenisowa (Rosjanie nie mogą występować jako reprezentacja kraju); 2022 r. – Kanada.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek przegrała z Ashleigh Barty i nie obroni tytułu w Adelajdzie", "date": "\n\t\t\t\t\t\t\t\t\t\t8 stycznia, 2022\t\t\t\t\t", "text": ["Liderka rankingu wyraźnie lepsza", "Tak naprawdę sobotni mecz był wyrównany tylko przez cztery początkowe gemy. Dla losów pierwszego seta kluczowy okazał się gem piąty, w którym Ashleigh Barty, liderka rankingu WTA, przełamała podanie Igi Świątek po tym jak przy wyniku 30:40 Polka po returnie Australijki zagrała z forhendu w siatkę. Za chwilę Barty potwierdziła prowadzenie wygrywając swój serwis do zera i przewagi nie roztrwoniła. Nasza reprezentantka do końca partii nie ugrała już zresztą gema, nie mogąc znaleźć sposobu na świetnie dysponowaną w sobotę przeciwniczkę. W pierwszym secie 6:2 dla Australijki.", "W drugim secie, niestety dla naszej reprezentantki, nic się w wydarzeniach na korcie nie zmieniło. Tenisistką lepszą była Ashleigh Barty, która uzyskała przełamanie na 2:1 w gemie trzecim po podwójnym błędzie serwisowym Igi Świątek i bardzo pewnie sięgnęła po zwycięstwo, wygrywając w nieco więcej niż półtorej godziny 6:2, 6:4.", "Polka pewne szanse na „powrót do meczu” miała praktycznie tylko w szóstym gemie drugiego seta rozstrzygniętego na korzyść Australijki na przewagi, ale szansy nie wykorzystała.", "W dziewiątym gemie drugiego seta Iga Świątek przy własnym podaniu obroniła meczbola, ale w następnym gemie Australijka przypieczętowała w pełni zasłużone zwycięstwo, kończąc mecz wygrywającym serwisem.", "Nie da się ukryć, że najlepsza obecnie tenisistka świata udzieliła tenisistce z Raszyna dosyć surowej lekcji (czytaj też: ", "). Było dość jednostronne spotkanie zakończone zwycięstwem Ashleigh Barty 6:2, 6:4.", "Było to drugi spotkanie Igi Świątek z Ashleigh Barty. W poprzednim sezonie, dokładnie 3 maja 2021 roku podczas turnieju w Madrycie Barty zwyciężyła 7:5, 6:4.", "W niedzielnym finale Ashleigh Barty zmierzy się z reprezentującą Kazachstan Jeleną Rybakiną. W sobotę w półfinale Jelena Rybakina (14. WTA) pokonała największą rewelację imprezy Japonkę Misaki Doi (WTA 105) 6:4, 6:3.  W pierwszym secie Japonka prowadziła po przełamaniu 2:0, ale następnie wygrała tylko dwa z ośmiu gemów i partię na swoją korzyść rozstrzygnęła mieszkająca w Moskwie Rybakina. W secie drugim Misaki Doi prowadziła jeszcze 3:2 (do tego momentu nie było przełamań), by do końca nie ugrać już gema. Tenisistka z Kazachstanu dwa razy odebrała serwis rywalce kończąc spotkanie po wykorzystaniu trzeciej piłki meczowej.", "Iga Świątek przenosi się teraz do Sydney, gdzie wystąpi w rozpoczynającym się w poniedziałek 10 stycznia turnieju rangi WTA 500. W pierwszej rundzie zmierzy się z sensacyjną triumfatorką US Open 2021 Brytyjką Emmą Raducanu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković zatrzymany. Serb zagra w Australian Open?", "date": "\n\t\t\t\t\t\t\t\t\t\t8 stycznia, 2022\t\t\t\t\t", "text": ["Władze Australii mają wątpliwości", "Serb, dziewięciokrotny triumfator Australian Open w grze pojedynczej przyleciał wprawdzie do Melbourne w środę o 23.30 czasu lokalnego, ale na teren Australii nie został wpuszczony i zatrzymany na lotnisku. Głównym powodem odmowy zgody na wjazd miały być wątpliwości dotyczące uzyskanego zwolnienia medycznego, niezbędnego do występu w Australian Open bez zaświadczenia o szczepieniu.", "Australijskie służby graniczne przekazały, że Novak Djoković nie może wjechać do tego kraju. Nole nie okazał potrzebnych dokumentów, które stanowiłyby dowód że spełnia kryteria dotyczące możliwości przebywania w Australii. Tym samym jego wiza została anulowana – podano w komunikacie cytowanym przez Agencję Reutera.", "Przesłuchanie Novaka Djokovicia na lotnisku w Melbourne trwało prawie sześć godzin. Nie pomogła interwencja prezydenta Serbii Aleksandara Vucicia, ani złożony przez tenisistę federalny nakaz wstrzymania deportacji.", "Przedstawiciele władz federalnych wykorzystali kilkugodzinne przesłuchanie do weryfikacji ze stanem faktycznym informacji podanych przez Djokovicia w prośbie o zwolnienie ze szczepienia. Te wzbudziły najwięcej wątpliwości i stały się podstawą do unieważnienia wizy tenisisty i odesłania go do Serbii. Czy tak się stanie zadecyduje australijski sąd, który zajmie się sprawą w poniedziałek.", "Prawnicy tenisisty zapowiedzieli złożenie odwołania od decyzji australijskich służb granicznych. Sam Djoković w oczekiwaniu na skutek ich działań oraz na samolot do kraju, najbliższe czas spędzi w specjalnym hotelu dla osób przebywających na kwarantannie. ", "Zaraz po przylocie jeszcze na lotnisku – jak informował Srdjan Djoković, ojciec tenisisty – Serb został odizolowany w specjalnym pomieszczeniu, gdzie był pilnowany przez dwóch funkcjonariuszy i nie mógł korzystać z telefonu komórkowego.", "Przypomnijmy, że Djoković choć nie jest zaszczepiony przeciwko COVID-19, otrzymał zgodę na występ w Australian Open na podstawie zwolnienia medycznego.", "Sprawa  od początku budziła wątpliwości. Decyzję organizatorów mocno krytykują australijskie media. Głos zabrał Scott Morrison, premier Australii, podkreślając, że Serb nie powinien być “specjalnie traktowany”, a jeśli nie przedstawi wystarczających dowodów uzasadniających przyznanie mu zwolnienia, “znajdzie się w pierwszym samolocie do domu”. – Czekamy na to, co nam zaprezentuje i jakie dowody przedstawi, by je poprzeć. Jeśli będą one niewystarczające, to nie będzie traktowany inaczej niż każda inna osoba i zostanie odesłany do domu następnym samolotem. Nie powinno być specjalnych reguł dla Novaka Djokovica – podkreślił Scott Morrison.", "Organizatorzy zapewniają tymczasem, że zwolnienie medyczne dla Djokovicia zostało przyznane po bardzo wnikliwej analizie przez ekspertów.", "–  Djoković złożył wniosek o zwolnienie medyczne, które zostało przyznane po rygorystycznym procesie przeglądu obejmującym dwa niezależne panele ekspertów medycznych. Jednym z nich jest Niezależny Panel Przeglądu Zwolnień Medycznych powołany przez Departament Zdrowia stanu Victoria. Ocenił on, czy wnioski spełniają wymogi Australijskiej Grupy Doradczej ds. Szczepień – czytamy w oświadczeniu przekazanym przez organizatorów.", "– W ramach niezależnego procesu wnioski o zwolnienie zostały przenalizowane przez panel ekspertów złożony z lekarzy z dziedziny immunologii, chorób zakaźnych i praktyki ogólnej” – podkreślili organizatorzy, którzy oczywiście bronią swojej decyzji.", "Tak naprawdę sprawa nie wydaje się jednak oczywista, Lider rankingu ATP tenisistów raczej na pewno nie kwalifikuje się do zwolnienia na podstawie żadnego z przypadków, które już kilka miesięcy temu ogłoszono jako możliwy powód zwolnienia medycznego.", "Gdyby było inaczej ogłoszone byłoby to znacznie wcześniej, a nie dopiero teraz. Zresztą to serbski dziennik “Blic” informował, że organizatorzy starają się umożliwić Djokoviciowi występ w Melbourne wiedząc, że jego absencja byłaby ciosem dla samego turnieju i dlatego negocjują z władzami zwolnienie medyczne dla lidera rankingu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. Kanada z Hiszpanią w finale. Rosjanie nie obronią trofeum", "date": "\n\t\t\t\t\t\t\t\t\t\t8 stycznia, 2022\t\t\t\t\t", "text": ["Zdecydowała gra podwójna", "W sobotę w Sydney rozegrany został drugi półfinał, w którym reprezentacja Kanady pokonała broniącą trofeum drużynę Rosyjskiej Federacji Tenisowej 2:1. Spotkanie rozstrzygnęła gra podwójna, w której para kanadyjska Felix Auger-Aliassime/Denis Shapovalov wygrała po super tie-breaku z duetem Rosjan Daniił Miedwiediew/Roman Safiullin 4:6, 7:5, debel 10-7.", "Wcześniej w meczach gry pojedynczej nie było niespodziane, Pierwszy punkt dla ekipy kanadyjskiej zdobył w pojedynku drugich rakiet obu drużyn Denis Shapovalov )14. ATP) wygrywając z dużo niżej notowany, Romanem  Safiullinem (167. ATP) 6:4, 5:7, 6:4. Do remisu w spotkaniu doprowadził wicelider rankingu ATP Daniił Miedwiediew pokonując Felixa Auger-Aliassime’a (11. ATP) 6:4, 6:0.", "O awansie rozstrzygał zatem debel, w którym w decydującym super tie-breaku nieco skuteczniejsi okazali się Kanadyjczycy Auger-Aliassime/Shapovalov wygrywając z duetem Miedwiediew/Safiullin 4:6, 7:5, 10-7.", "Porażka Rosjan oznacza, że w ATP Cup będziemy mieli trzeciego triumfatora. Po trofeum sięgną tenisiści Hiszpanii (w półfinale pokonali w piątek 2:1 Polaków), albo Kanadyjczycy. Pierwszą edycję w 2020 roku wygrała reprezentacja Serbii w składzie z Novakiem Djokoviciem, a w roku 2021 najlepsi byli Rosjanie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa – Polacy z dużymi szansami na awans", "date": "\n\t\t\t\t\t\t\t\t\t\t11 stycznia, 2022\t\t\t\t\t", "text": ["Niespełna dwa miesiące zostały do wyjazdowego meczu reprezentacji Polski w Pucharze Davisa, w którym spotka się z Portugalią w miejscowości Maia koło Porto. Gospodarze są wyżej w narodowym klasyfikacji ITF, ale indywidualne pozycje zawodników w rankingu ATP stawiają Polaków w roli faworytów.", "– Gdyby restrykcyjna kara nałożona przez ITF i późniejsze zawirowania wynikające z reformy Pucharu Davisa, bylibyśmy wyżej w rankingu drużyn. Także nie do końca odzwierciedla on aktualną „siłę ognia” obydwu zespołów. Oczywiście to Portugalczycy zagrają u siebie, a wiadomo, że własna widownia zawsze trochę pomaga, no i wybrali grę pod dachem na korcie ziemnym, a to ich ulubiona nawierzchnia. Ale nasi zawodnicy przecież dobre radzą sobie na „mączce”, na której każdy z nich tak naprawdę zaczynał swoją przygodę z tenisem – uważa Mariusz Fyrstenberg, kapitan reprezentacji Polski w Pucharze Davisa.", "Portugalia zajmuje obecnie 28. miejsce w klasyfikacji drużynowej Międzynarodowej Federacji Tenisowej (ITF), a Polska jest na 47. pozycji. Jednak gospodarze meczu play off o miejsce w Grupie Światowej I (4-5 marca) nie mają w tej chwili żadnego zawodnika sklasyfikowanego w Top 100 rankingu ATP. Lider drużyny Joao Sousa jest 140. (był 28. pięć lat temu), Pedro Sousa jest 172. (najlepszy ranking – 99.), a Nuno Borges – 192. (to najwyższa pozycja w karierze).", "„Problem” bogactwa", "Najwyżej notowanym z Polaków jest Hubert Hurkacz – na 10. pozycji na świecie. Coraz bliżej Top 100 jest Kamil Majchrzak – 107., a coraz wyżej pnie się Kacper Żuk (obaj LOTOS PZT Team) – 171.", "– Z przyjemnością się patrzy na to, że coraz więcej Polaków przebija się do światowej czołówki, a ja, jako kapitan reprezentacji, coraz częściej mam ból głowy przy powoływaniu zawodników do kadry. Ale nie narzekam na to, bo wiele osób na moim miejscu chciałoby mieć takie „problemy”. Wiadomo, że jeszcze jest zbyt wcześnie, żeby wskazywać możliwe składy obydwu drużyn na ten mecz, ale na pewno cieszy mnie dobra dyspozycja naszych zawodników, jaką zaprezentowali na otwarcie sezonu w Sydney – uważa Fyrstenberg.", "Polacy wygrali w Sydney trzy mecze: z Grecją (2:1), Gruzją (3:0) i mocną Argentyną (3:0) i jako zwycięzcy grupy D awansowali do półfinału ATP Cup. W nim, osłabieni brakiem Majchrzaka (tuż przed meczem otrzymał pozytywny wynik testu na COVID-19), przegrali z Hiszpanią 1:2. Wcześniej Kamil był niepokonany w trzech pojedynkach singlowych, podobnie jak Hurkacz (dopiero w meczu z Hiszpanią poniósł porażkę). Bardzo mocnym punktem okazał się debel LOTOS PZT Team – Szymon Walków i Jan Zieliński, który był niepokonany w trzech występach, przeciwko Gruzji oraz wyżej notowanym i bardziej doświadczonym rywalom z Argentyny i Hiszpanii.", "– Wyraźne postępy oraz coraz lepsze wyniki Szymka i Janka w Tourze mnie osobiście bardzo cieszą, bo wiadomo, że debel jest mi szczególnie bliski. No i jest to para, która ma już doświadczenie w daviscupowej reprezentacji. W czołowej setce deblistów mamy wciąż doświadczonego Łukasza Kubota, naszego „Maestro”, który na Portugalię nie zdąży wrócić po operacji kolana. Ale jest też wysoko Hubert, a od kilku miesięcy w pierwszej setce sklasyfikowany jest również Janek. Widać, że Szymon już za chwilę do nich dołączy, także wygląda to wszystko bardzo dobrze – podkreśla Fyrstenberg, były szósty deblista świata, finalista wielkoszlemowego US Open i ATP Finals w Londynie.", "W rankingu ATP Tour w grze podwójnej najwyżej sklasyfikowany jest Kubot – na 33. pozycji, Hurkacz jest 81., Zieliński – 85., a Walków 101. Dla porównania czołowi Portugalczycy zajmują miejsca poza czołową setką: Goncalo Oliveira – 102., Joao Sousa – 141. czy Francisco Cabral – 155.", "Rankingi nie grają, ale…", "– Wiadomo, że rankingi nie grają na korcie, ale jeśli się przyjrzeć aktualnym pozycjom naszych i portugalskich zawodników, to widać nieznaczną przewagę po naszej stronie. Oczywiście wszystko rozstrzygnie się za dwa miesiące na korcie, ale jestem pozytywnie nastawiony do tego meczu i wierzę, że mamy realne szanse na zwycięstwo i awans do Grupy Światowej I. Bardzo solidnie pracujemy na to od kilku lat i cel jest jasny, czyli powrót do elity Pucharu Davisa, a w Portugalii musimy zrobić po prostu kolejny krok w tym kierunku – powiedział Fyrstenberg.", "Na powołania kapitanów na mecz musimy poczekać do lutego, ale warto zwrócić uwagę na korzystne bilanse dotychczasowych meczów pomiędzy poszczególnymi zawodnikami: Majchrzak – Joao Sousa 2-0;  Hurkacz – Pedro Sousa 1-0; Żuk – Borges 1-0; Hurkacz – Joao Sousa 1-1.   ", "Będzie to drugie spotkanie tych zespołów, poprzednie w 1975 na korcie ziemnym w Poznaniu wygrali Polacy 5:0.", "Maia położona jest 7 km od lotniska w Porto, a na obiekcie Complexo Municipal de Tenis da Maia rozgrywane w ostatnich sezonach były challengery ATP. Trybuny mogą pomieścić prawie 1800 widzów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. Polska – Hiszpania w piątkowym półfinale", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["Hiszpanie zapewnili sobie awans pokonując w środę reprezentację Serbii 2:1. Sprawa pierwszego miejsca w grupie była rozstrzygnięta już po pierwszym meczu spotkania, w którym Serb Filip Krajinović przegrał z Pablo Carreno Bustą. Półfinał Hiszpania – Polska rozgrywany będzie w Sydney w sesji wieczornej, rozpocznie się w piątek o godzinie 7.30. naszego czasu. Transmisja live w Polsacie Sport.", "Komplet rezultatów spotkań środowych ATP Cup:", "Viktor Durasovic – Alejandro Tabilo 1:6, 7:6 (5), 1:6; Casper Ruud – Cristian Garin 6:4, 6:1; Andreja Petrovic/Leyton Rivera –  Marcelo Tomas Barrios Vera/Alejandro Tabilo 0:6, 4:6.", "Filip Krajinović – Pablo Carreno Busta 3:6, 4:6; Dusan Lajovic – Roberto Bautista Agut 1:6, 4:6; Nikola Cacić/Matej Sabanov – Pedro Martinez/Albert Ramos-Vinolas 6:7 (5), 6:3, 10-5.", "1. Hiszpania   3          3          8:1", "2. Chile           3          2          4:5", "3. Serbia         3          1          4:5", "4. Norwegia    3          0          2:7", "Awans do półfinału: Hiszpania", "Kamil Majchrzak – Federico Delbonis 6:3, 7:6 (3); Hubert Hurkacz – Diego Sebastian Schwartzman 6:1, 6:4, Szymon Walków/Jan Zieliński – Maximo Gonzalez/Andres Molteni 7:6 (4), 7:6 (5).", "Grecja – Gruzja 2:1", "Michail Pervolarakis – Akeksandre Metreveli 6:3, 6:2; Stefanos Tsitdipas – Nikoloz Basilashvili 4:1 – krecz Gruzina; Michail Pervolarakis/Stefanos Tsitsipas – Aleksandre Bakshi/Akeksandre Metreveli 6:4, 3:6, 14-16 (w super tie-breaku debla Grecy też mieli piłki meczowe prowadząc 9-8, 11-10 oraz 13-12).", "1. Polska                     3          3          8:1", "2. Argentyna              3          2          6:3", "3. Grecja                     3          1          3:6", "4, Gruzja                     3          0          1:8", "Awans do półfinału: Polska", "Rosja – Włochy (grupa B); Wielka Brytania – USA (grupa C)", "Francja – Australia (grupa B); Niemcy – Kanada (grupa C)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Barty najlepsza w Adelajdzie. Zwycięski powrót Halep i Nadala", "date": "\n\t\t\t\t\t\t\t\t\t\t9 stycznia, 2022\t\t\t\t\t", "text": ["W Australii w niedzielę finiszowało kilka silnie obsadzonych turniejów. Zwycięstwa odnieśli: Australijka Ashleigh Barty, Rumunka Simona Halep, Amerykanka Amanda Anisimova w imprezach kobiet oraz Hiszpan Rafael Nadal i Francuz Gael Monfils w turniejach mężczyzn.", "Najpoważniejszym turniejem był bardzo silnie obsadzony kobiecy turniej Adelaide International rangi WTA 500. Triumfatorką, po raz drugi w karierze (poprzednio 2020 roki), została faworytka gospodarzy Australijka Ashleigh Barty. Liderka rankingu WTA, która w sobotę pozbawiła szans na obronę tytułu Igę Świątek, w niedzielnym finale bardzo pewnie pokonała reprezentującą Kazachstan Jelenę Rybakinę (14. WTA) 6:3, 6:2.", "W finale imprezy Summer Set 1 w Melbourne (kobiety, WTA 250), przynajmniej teoretycznie, miało dojść do finału z udziałem wracajacych po dłuższej przerwie na korty wielkoszlemowych mistrzyń i byłych liderek rankingu WTA: Rumunki Simony Halep oraz Japonki Naomi Osaki. Do takiej wymarzonej przez organizatorów potyczki jednak nie doszło, bowiem Japonka, która już za kilka dni bronić będzie tytułu w wielkoszlemowym Australian Open, oddała walkowerem półfinałowe spotkanie z Rosjanką Veroniką Kunermetovą.", "Ostatecznie po tytuł sięgnęła Simona Halep (20. WTA), która dość łatwo wygrała w niedzielnym finale z Kudermetovą (31. WTA) 6:2, 6:3. Trudniejsze przeprawy Rumunka miała we wcześniejszych rundach.", "W finale dość niespodziewanie zmierzyły się Amanda Anisimova (USA, 78. WTA) oraz Aliaksandra Sasnovich (Białoruś, 107. WTA). Po trzysetowej batalii 7:5, 1:6, 6:4 zwyciężyła Amanda Anisimova.", "W imprezie triumfowała turniejowa „jedynka”, Hiszpan Rafael Nadal (6.ATP), pokonując w finale rewelację turnieju Amerykanina Maxime Cressy’ego 7:6 (6), 6:3 (obaj na zdjęciu otwierającym). Warto podkreślić, że Amerykanin także w finale zaprezentował się z bardzo dobrej strony, stawiając słynnemu Hiszpanowi zacięty opór.", "Zwycięzcą turnieju został najwyżej rozstawiony Francuz Gael Monfils (21. ATP), który w niedzielnym finale nadspodziewanie gładko pokonał aktualmego wicemistrza olimpijskiego w grze pojedynczej mężczyzn Rosjanina Karena Chaczanowa (29. ATP) 6:4, 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zaczynają się kwalifikacje Australian Open", "date": "\n\t\t\t\t\t\t\t\t\t\t9 stycznia, 2022\t\t\t\t\t", "text": ["Wiadomo już, że w poniedziałek 10 stycznia pierwsze spotkanie w kwalifikacjach rozegra Katarzyna Kawa. W pierwszej rundzie przeciwniczką naszej reprezentantki będzie rozstawiona w kwalifikacjach z numerem 15., wyżej notowana w rankingu światowym tenisistek Japonka Nao Hibino (129. WTA). Jeżeli Polka pokona rywalkę, w II rundzie zmierzy się z Włoszką Elisabettą Cocciaretto (156. WTA) lub Hiszpanką Larą Arruabarreną (220 WTA). Ewentualnymi rywalkami Katarzyny Kawy w decydującej trzeciej rundzie kwalifikacji będą: Meksykanka Ana Sofia Sanchez (257. WTA), Rosjanka Waleria Sawinych (193. WTA), Francuzka Amandine Hesse (167. WTA) lub Włoszka Lucia Bronzetti (148. WTA). Spośród tych tenisistek Katarzyna Kawa grała tylko z Walerią Waleria Sawinych, z którą ma bilans 1:2.", "We wtorek pierwszy mecz w kwalifikacjach rozegra Urszula Radwańska (231. WTA). W pierwszej rundzie młodsza z sióstr Radwańskich zmierzy się z Holenderką Indy de Vroome (249. WTA), z którą jedyne dotychcdzasowe spotkanie przegrała. W drugiej rundzie przeciwniczką krakowianki może być rozstawiona w kwalifikacjach z numerem 12. Węgierka Dalma Galfi (124. WTA), z którą Polka ma bilans 1:1, lub Brazylijka Carolina Alves (250. WTA), z którą jeszcze nie grała. W decydującej rundzie Urszula Radwańska trafić może na Amerykankę Whitney Osuigwe (254. WTA, jeszcze z nią nie grała), Francuzkę Jessikę Ponchet (197. WTA, bilans 1:1 ), Szwajcarkę Stefanie Vögele (147. WTA, bilans dodatni 3:2) lub Australijkę Alexandrę Bozović (451. WTA, z którą jeszcze się nie spotkała).", "W kwalifikacjach Polki łatwo mieć nie będą, ale jeszcze mniej korzystne losowanie było dla Kacpra Żuka (168. ATP). Polak zacznie kwalifikacje we wtorek 11 stycznia i jego przeciwnikiem będzie rozstawiony z „10” Brytyjczyk Liam Broady (128. ATP), pogromca Huberta Hurkacza w turnieju olimpijskiem w Tokio. Jeśli nowodworzanin tę „przeszkodę” pokona, czekać go będzie mecz z lepszym z pary Jeffrey John Wolf (USA, 174. ATP) – Serhij Stachowski (Ukraina, 220. ATP). W decydującej fazie kwalifikacji tenisista z Nowego Dworu spotkać się może z Australijczykiem Bernardem Tomiciem (260. ATP), rewelacją zakończonego właśnie turnieju ATP Cup 2022, Rosjaninem Romanem Safiullinem (167. ATP), innym Australijczykiem Tristanem Schoolkate’em (623. ATP), bądź Amerykaninem Christopherem Eubanksem (160. ATP). Z żadnym z tych tenisistów nowodworzanin jeszcze się nie mierzył.", "Dodać jeszcze trzeba, że do kwalifikacji zgłoszony był również drugi obecnie polski tenisista Kamil Majchrzak (117. ATP). Szumi w kwalifikacjach na pewno jednak nie zagra, ponieważ otrzymał pozytywny wynik testu na COVID-19. Nie można jednak wykluczyć, że piotrkowianin wystąpi w Australian Open 2022 bez konieczności udziału w kwalifikacjach. Potrzebuje do tego wycofania się z turnieju przed kwalifikacjami jeszcze jednego tenisisty, jest bowiem obecnie pierwszym na liście rezerwowych.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek w ćwierćfinale w Adelajdzie. Finalistka US Open rozgromiona", "date": "\n\t\t\t\t\t\t\t\t\t\t6 stycznia, 2022\t\t\t\t\t", "text": ["Koncertowa gra Polki", "Mecz najlepszej obecnie polskiej tenisistki z finalistką US Open 2021 na początku był bardzo zacięty, już pierwsze gemy serwisowe obu zawodniczkom bardzo długie, rozstrzygały się na przewagi. Polka mogła objąć prowadzenie 2:0, ale nie zdołała wykorzystać dwóch break-pointów. To drobne niepowodzenie nie zdeprymowało jednak Igi Świątek i od tego momentu mieliśmy na korcie w Adelajdzie koncert zawodniczki z Raszyna. Mistrzyni French Open 2020 w pierwszej partii nie oddała rywalce już ani jednego gema wygrywając pierwszego seta 6:1! Co ważniejsze Polka kontynuowała swój popis. W secie drugim Iga Świątek szybko objęła prowadzenie 3:1 po przełamaniu i do końca kontrolowała sytuację na korcie. Tym razem w secie Kanadyjka zdołała ugrać zaledwie dwa gemy i po niespełna 1,5 godziny jednostronnego  pojedynku, było po wszystkim. W ósmym gemie drugiej partii Polka nie wykorzystała trzech piłek meczowych, ale w następnym, przy swoim serwisie, wykorzystała drugiego (w sumie piątego) meczbola zamykając pojedynek.", "W całym meczu Iga Świątek popełniła bardzo mało błędów, sama zaś grała agresywnie i skutecznie. Polka bardzo dobrze rozgrywała punkty, przejmowała inicjatywę, “chodziła” do siatki, świetnie funkcjonował jej forhend, przy dłuższych wymianach utrzymywała piłkę w korcie, umiejętnie zmieniała kierunki. Kanadyjka na tak dysponowaną Polkę nie znalazła recepty.", "Było to pierwsze spotkanie obu młodych tenisistek. Iga Świątek (20 lat) nie pozostawiła o rok młodszej rywalce złudzeń, która, przynajmniej w czwartek, była zdecydowanie lepsza.", "Wygrana i to w takim stylu z wymagającą przeciwniczką to z pewnością bardzo dobry dla Igi Świątek prognostyk przed zbliżającym się wielkoszlemowym Australian Open 2022 (17-30 stycznia), trzeba bowiem pamiętać, że Polka nie pokonała byle kogo. Leylah Annie Fernandez ma za sobą bardzo udany sezon, który rozpoczęła jako 88 tenisistka rankingu WTA, a zakończyła na miejscu 24 i nie ukrywa, że w sezonie 2022 chce awansować do Top 10 rankingu tenisistek, zdobyć wielkoszlemowy tytuł i zagrać w WTA Finals na koniec roku.", "Iga Świątek – Leylah Annie Fernandez 6:1, 6:2, Victoria Azarenka (Białoruś) – Priscilla Hon (Australia) 6:3, 7:5; Misaki Doi (Japonia) – Anastasia Gasanova (Rosja) 7:6 (4), 6:3; Sofia Kenin (USA) – Ajla Tomljanovic (Australia) 3:6. 7:6 (5), 6:3", "Ashleigh Barty (Australia) – Sofia Kenin (USA); Victoria Azarenka (Białoruś) – Iga Świątek; Jelena Rybakina (Kazachstan) – Shelby Rogers (USA); Misaki Doi (Japonia) – Kaja Juvsn (Słowenia)", "Mecz Iga Świątek – Victoria Azarenka o godzinie 9.30 czasu polskiego. Kibice w Polsce nie będą więc musieli „zarywać” nocy. Szkoda tylko, że pojedynek naszej mistrzyni French Open z dwukrotną mistrzynią Australian Open i byłą liderką rankingu WTA będzie się pokrywał z półfinałowym spotkaniem reprezentacji Polski mężczyzn w ATP Cup. Transmisja meczu Igi Świątek na antenie Canal+ Sport, ATP Cup na antenie Polsat Sport.", "Barty/Kenin – Azarenka/Świątek; Rybakina/Rogers – Doi/Juvan", "Finał Adelaide International 1 (Adelajda w (Australii, WTA 500, kort twardy, pula nagród 703,5 tys. dolarów) w niedzielę 9 stycznia 2022.", "Na koniec dodajmy jeszcze, że w turniejach WTA 250 w Melbourne nie ma już przedstawicieli polskiego tenisa. Jako ostatnia odpadła w czwartek Katarzyna Kawa, która w grze podwójnej występowała w parze z Hiszpanką Alioną Bolsovą Zadoinov. Polsko-hiszpański duet przegrał z parą rumuńsko-serbską Irina Camelia Begu/Nina Stojanovic 6:4, 0:6, 3-10.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polacy w półfinale ATP Cup!", "date": "\n\t\t\t\t\t\t\t\t\t\t6 stycznia, 2022\t\t\t\t\t", "text": ["Reprezentacja Polski awansowała do półfinału odbywającego się w Sydney turnieju ATP Cup 2022, trzeciej edycji prestiżowych rozgrywek drużynowych w męskim tenisie. W spotkaniu decydującym o pierwszym miejscu w grupie D i awansie do 1/2 finału, reprezentacja Polski pokonała reprezentację Argentyny 3:0. Kwestia zwycięstwa w spotkaniu i zarazem miejsca w półfinale ATP Cup 2022 była rozstrzygnięta już po meczach w grze pojedynczej wygranych w bardzo dobrym stylu przez Kamila Majchrzaka i Huberta Hurkacza.", "Bardzo ważne zwycięstwo Kamila Majchrzaka", "Spotkanie świetnie dla reprezentacji Polski rozpoczął Kamil Majchrzak (117. ATP), który w meczu drugich rakiet zespołów, w dwóch setach pokonał wyżej klasyfikowanego Federico Delbonisa (44. ATP) 6:3, 7:6 (3) . “Szumi” wprawdzie rozpoczął mecz niefortunnie od straty serwisu, ale natychmiast zaliczył re-breaka, a co równie ważne, prezentował się na korcie korzystniej od rywala. Polak miał szanse objąć prowadzenie 3:1, ale w bardzo długim czwartym gemie nie wykorzystał trzech (nie kolejnych) break-pointów. Wówczas jeszcze przełamania nie było lecz “Szumi” dopiął swego w gemie ósmym, kiedy odebrał serwis Argentyńczykowi, by za chwilę wygranym własnym gemem serwisowym zwycięsko zakończyć pierwszego seta. Majchrzak wykorzystał drugiego z wypracowanych trzech setboli, przy prowadzeniu 40:15 posyłając asa serwisowego i wygrywając partię otwierającą mecz 6:3.", "W secie drugim Majchrzak długo  utrzymywał dobrą dyspozycję, cały czas prezentował się lepiej od przeciwnika i niewiele wskazywało, że może dojść do nerwowej końcówki. Wprawdzie między innymi  w pierwszym gemie “Szumi” nie wykorzystał dwóch, a w gemie piątym aż trzech i to kolejnych break-pointów (prowadził w tym gemie 40:0), lecz wreszcie w gemie siódmym zanotował przełamanie i wydawało się, że pewnie zmierza po końcowy sukces. Wtedy właśnie w grze Polaka nastąpił jednak przestój. Argentyńczyk natychmiast odpowiedział re-breakiem, po czym sam objął prowadzenie 5:4. Na szczęście niekorzystny obrót wydarzeń nie podłamał naszego tenisisty. Teraz to piotrkowianin wygrał dwa gemy z rzędu i po przełamaniu serwisu Argentyńczyka w gemie 12. serwował, by wygrać mecz. Kamil Majchrzak był w tym gemie dwie piłki od zwycięstwa, ale jednak stracił podanie najpierw popełniając podwójny błąd serwisowy, a następnie przegrywając długą wymianę. O losach seta decydował więc tie-break, w którym wyraźnie lepszy był już Polak. Piotrkowianin szybko objął prowadzenie 4:0 i tej przewagi już nie roztrwonił, po drugiej z czterech wypracowanych piłek meczowych (6:2) wygrywając tie-breaka 7:3 i cały mecz 6:3, 7:6 (3).", "Bardzo cenne zwycięstwo Kamila Majchrzaka, po 105 minutach rywalizacji, stało się faktem. “Szumi” mógł wygrać nieco szybciej, w samej końcówce niepotrzebnie dopuścił do nerwówki, ale na szczęście w kluczowym momencie zdołał się opanować, jak najbardziej zasłużenie wygrywając mecz, którego faworytem raczej nie był. Co prawda w dwóch poprzednich spotkaniach, z Grecją oraz z Gruzją, Majchrzak pewnie wygrał oba swoje mecze singlowe, ale rywali miał zdecydowanie niżej od siebie notowanych, więc o jego faktycznej dyspozycji niewiele dało się tak naprawdę powiedzieć. Teraz wiadomo, że forma “Szumiego” jest wysoka.", "– Mój mecz rozpoczęliśmy na dużej intensywności, z dużą liczbą wymian z obu stron. Źle zacząłem spotkanie, bo dałem się od razu przełamać, ale za chwilę odrobiłem stratę. Potem, przez dłuższy czas, byłem lepszy, ale nie mogłem uzyskać przełamania. Ale w końcówce udało mi się wreszcie domknąć seta i to był ważny moment, bo potwierdził moją przewagę na korcie  – powiedział Majchrzak.", "– W drugim miałam mnóstwo break-pointów, przy których mój rywal grał po prostu świetnie. Cały czas było dużo walki, no i trochę żałuję, bo dwa razy wychodziłem na prowadzenie z przełamaniem, ale nie zdołałem utrzymać własnego serwisu w najważniejszych momentach. Natomiast tie-breaka bardzo dobrze zagrałem i pewnie od samego początku, no i domknąłem spotkanie. Wsparcie z ławki zespołu było niesamowite, podobnie jak wsparcie z trybun – dodał tenisista z Piotrkowa Trybunalskiego..", "– Jestem zadowolony ze swojej gry i świetnego rozpoczęcia sezonu. Przed wyjściem do gry, ale i na korcie, zupełnie nie myślałem o różnicy ponad 70 miejsc w rankingu. Dobrze się przygotowałem taktycznie na mecz z Federico, obejrzałem kilka jego meczów, no i dzisiaj po prostu konsekwentnie realizowałem swój plan. Wskutek różnych problemów zdrowotnych w ostatnich dwóch sezonach, jestem teraz tuż za pierwszą setką rankingu, ale obecny poziom mojej gry daje mi nadzieję, że szubko do niej wrócę – uważa Majchrzak. ", "Mimo że twarda nawierzchnia na jakiej odbywał się mecz, nie należy do ulubionych nawierzchni Delbonisa plasującego się w TOP 50 rankingu ATP, Kamil Majchrzak odniósł jedno z najważniejszych zwycięstw w dotychczasowej karierze. Tenisistę z TOP 50 rankingu światowego, tenisista z Piotrkowa Trybunalskiego pokonał po raz pierwszy (12 wcześniejszych takich meczów przegrał). Już teraz Polak sprawił sobie prezent na 26 urodziny, które będzie obchodził w następnym tygodniu, zdobył 45 punktów do rankingu ATP robiąc krok w kierunku powrotu do TOP 100 światowego rankingu tenisistów oraz przybliżył reprezentację Polski do półfinału ATP Cup 2022.", "Po zwycięstwie Kamila Majchrzaka awans do półfinału ATP Cup zapewnić mógł reprezentacji Polski już Hubert Hurkacz (czytaj też: ", ") (9. ATP), w przypadku pokonania w meczu pierwszych rakiet obu zespołów Diego Sebastiana Schwartzmana (13. ATP). Najlepszy obecnie polski tenisista wygrał bardzo pewnie 6:1, 6:4.", "Pierwszy set był popisem Polaka, który zdeklasował rywala oddając Argentyńczykowi tylko jednego gema. Schwartzman, tenisista, który był już w TOP 10 rankingu ATP, a obecnie plasuje się tylko cztery pozycje niżej od “Hubiego”. w tym fragmencie meczu nie miał nic do powiedzenia. Set drugi był znacznie bardziej wyrównany. Mimo że Argentyńczykowi utrzymanie własnego serwisu przychodziło z większym trudem (obronił siedem break-pointów) przez osiem gemów nie było przełamań. Kluczowe okazało się przełamanie, które Hurkacz zaliczył w dziewiątym gemie. Wrocławianin objął prowadzenie 5:4 i za chwilę wygrywając gema przy swoim serwisie, zakończył pojedynek. W tym momencie reprezentacja Polski była już pewna awansu do piątkowego półfinału ATP Cup 2022.", "Mecz Hurkacz – Schwartzman trwał 81 minut.", "– Cieszę się, że udało mi się zagrać bardzo dobry mecz. Od początku starałem się grać solidnie z końca kortu i potem przejmować inicjatywę. Później rywal się trochę bardziej rozegrał, ale cały czas udawało mi się kontrolować rozwój wydarzeń. Jestem szczególnie dumny z Kamila, z tego, jak dobrze się zaprezentował i odniósł największe zwycięstwo. A zagrał fenomenalnie, szczególnie po tym, jak rywal się odłamywał w drugim secie. Ale Kamil cały czas był pozytywnie nastawiony i świetnie rozegrał tie-breaka. Wygraliśmy tu trzy spotkania, mamy półfinał, gramy dalej i będziemy w piątek mocno walczyć o finał  – powiedział  po swoim meczu Hubert Hurkacz.", "Mecz deblowy miał już znaczenie wyłącznie prestiżowe i statystyczne. Para polska Szymon Walków/Jan Zieliński pokonała parę argentyńską Maximo Gonzalez/Andres Molteni po dwóch tie-breakach 7:6, (4), 7:6 (5).", "W secie pierwszym Polacy przegrywali już ze stratą przełamania 1:4, ale zdołali doprowadzić do remisu 4:4 i mieli break-pointa, żeby objąć prowadzenie 5:4. Ostatecznie kolejnych przełamań już nie było (choć polski duet w 11. gemie miał aż cztery szanse) i o losach seta decydował tie-break wygrany przez naszych reprezentantów 7:6 (4). W drugiej partii w tie-breaku było już z mini-breakiem 5:2 dla Argentyńczyków lecz od tego momentu do końca punkt zdobywali już tylko Polacy i oni mogli cieszyć się z sukcesu odniesionego w dwóch zaciętych, wyrównanych setach. Wcześniej nasi tenisiści prowadząc 6:5 nie wykorzystali trzech meczboli w gemie 12, ale też mieli trudne momenty, na przykład gema wcześniej, kiedy przy remisie 5:5 musieli bronić dwa break-pointy.", "Para Szymon Walków/Jan Zieliński odniosła drugie zwycięstwo w ATP Cup 2022, a reprezentacja Polski pokonała w spotkaniu “na szczycie” grupy D reprezentację Argentyny 3:0 nie tracąc chociażby jednego seta.", "Wygrywając środowe spotkanie reprezentacja Polski częściowo wyrównała rachunki z reprezentacją Argentyny, rewanżując się drużynie z Ameryki Południowej z porażki w ostatnich latach. Nie tak znowu dawno. w 2016 roku,  Argentyna pokonała Polskę w I rundzie Grupy Światowej Pucharu Davisa, a przed dwoma laty (2020) wygrała z Polską w fazie grupowej pierwszej edycji ATP Cup. Wówczas Hubert Hurkacz, podobnie jak w środę, pokonał Diego Sebastiana Schwartzmana, ale spotkanie wygrali Argentyńczycy i to oni z pierwszego miejsca w grupie awansowali do ćwierćfinału (awansowała także Chorwacja), a Polacy zostali wyeliminowani. Tym razem górą reprezentacja Polski.", "Reprezentacja Polski", "Przypomnijmy jeszcze, że reprezentacje Polski na ATP Cup 2022 tworzą: Hubert Hurkacz, Kamil Majchrzak, Kacper Żuk (w żadnym z dotychczasowych trzech meczów nie grał), Jan Zieliński i Szymon Walków. Zespół prowadzi Marcin Matkowski, były siódmy deblista świata, finalista wielkoszlemowego US Open oraz ATP Finals w parze z Mariuszem Fyrstenbergiem, kapitanem reprezentacji Polski w Pucharze Davisa.", "Polska – Argentyna 3:0", "gra pojedyncza –", "Kamil Majchrzak – Federico Delbonis 6:3, 7:6 (3)", "Hubert Hurkacz – Diego Schwartzman 6:1, 6:4", "gra podwójna –", "Szymon Walków/Jan Zieliński – Maximo Gonzalez/Andres Molteni 7:6 (4), 7:6 (5)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek w półfinale w Adelajdzie. Liderka rankingu na drodze Polki", "date": "\n\t\t\t\t\t\t\t\t\t\t7 stycznia, 2022\t\t\t\t\t", "text": ["Trzysetowa batalia", "W otwierającym mecz pierwszym secie, kluczowe mogło być już  przełamanie w czwartym gemie na korzyść tenisistki z Raszyna (w tym gemie Azarenka popełniła między innymi podwójny błąd serwisowy, a podanie straciła z forhendu posyłając piłkę w aut). Iga Świątek (czytaj też: ", ") tej przewagi jednak nie utrzymała, bo już w po chwili nastąpił re-break ze strony Białorusinki. Był to już jednak ostatni gem wygrany w tej partii przez Azarenkę. Polka zaliczyła w tym secie jeszcze jedno przełamanie w gemie ósmym i teraz prowadzenia już nie wypuściła, wygrywając pierwszego seta 6:3.", "Druga partia należała zdecydowanie do byłej liderki rankingu WTA. Azarenka przełamała serwis Świątek w czwartym gemie i wypracowanej przewagi nie roztrwoniła, wygraną 6:2 w secie pieczętując jeszcze jednym odebraniem serwisu Polce w gemie ósmym", "W decydującym secie Iga Świątek już na otwarcie przełamała podanie Białorusinki, następnie utrzymała własny serwis i jeszcze raz przełamała podanie rywalki obejmując prowadzenie 3:0 z podwójnym przełamaniem. Taką „zaliczkę” trudno już było roztrwonić. Azarenka próbowała jeszcze odwrócić losy spotkania, Iga Świątek z trudem utrzymywała własny serwis, ale przełamać się nie dała i to tenisistka z Raszyna wyszła z niełatwego spotkania zwycięsko. Była liderka rankingu WTA, dwukrotna mistrzyni Australian Open, zdołała ugrać w tym secie zaledwie jednego gema.", "Było to drugie spotkanie Iga Świątek – Azarenka. Polka zrewanżowała się Białorusince za porażkę w III rundzie US Open 2020.", "W półfinale turnieju Adelaide International Iga Świątek zmierzy się w sobotę z liderką rankingu WTA Australijką Ashleigh Barty, która w piątkowym ćwierćfinale wygrała 6:3, 6:4 z Amerykanką Sofią Kenin. Mecz Barty – Świątek w sobotę o 9.30 czasu polskiego (transmisja w Canal+ Sport).", "Drugą parę półfinałową tworzą reprezentująca Kazachstan Jelena Rybakina (14. WTA) oraz Japonka Misaki Doi (105. WTA). W ćwierćfinale Jelena Rybakina (14. WTA) pokonała Amerykankę Shelby Rogers (40. WTA) 3:6, 6:3. 6:2, natomiast Misaki Doi (105. WTA) zwyciężyła 6:3, 4:6, 7:6 (5) Słowenkę Kaję Juvan (100. WTA). Słowenka w 11. gemie trzeciego seta miała dwie kolejne piłki meczowe, których nie wykorzystała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek nie zagra w Sydney. Magda Linette zaczyna sezon", "date": "\n\t\t\t\t\t\t\t\t\t\t9 stycznia, 2022\t\t\t\t\t", "text": ["Polka potrzebuje regeneracji", "Iga Świątek (9. WTA) jeszcze przed Australian Open miała wystąpić w rozpoczynającym się w poniedziałek turnieju WTA 500 Sydney Tennis Classic 2022. Świątek miała być w imprezie rozstawiona z numerem szóstym, a w pierwszej rundzie jej rywalką miała być sensacyjna mistrzyni US Open 2021 Brytyjka Emma Raducanu. Już w ćwierćfinale tenisistka z Raszyna mogła trafić na… Ashleigh Barty, z którą przegrała w sobotę półfinał Adelaide International rangi WTA 500 w Adelajdzie tracąc szanse na obronę tytułu. To jednak nieaktualne, ponieważ Polka wycofała się z turnieju w Sydney.", "– Po intensywnym sezonie przygotowawczym i turnieju w Adelajdzie moje ciało potrzebuje regeneracji przed Australian Open. Poczułam ból w dolnej części żeber, dlatego po długich rozmowach zdecydowałam się wycofać z turnieju w Sydney. Bardzo chciałam tu zagrać i mam nadzieję, że za rok tutaj wrócę. Życzę wszystkim świetnego tygodnia. Do zobaczenia w Melbourne – napisała na swoim Twitterze Iga Świątek.", "W turnieju w Sydney może natomiast zagrać Magdalena Fręch, ale żeby wystąpić w turnieju głównym musi najpierw pomyślnie przebrnąć dwustopniowe kwalifikacje. Łodzianka, która jest pewna udziału w wielkoszlemowym Australian Open 2022, w I rundzie kwalifikacji (rozstawiona w nich z numerem ósmym) pewnie pokonała 27-letnią Australijkę Alianę Parnaby (775. WTA) 6:2, 6:2. W meczu o miejsce w głównej drabince Fręch zagra z Francuzką Oceane Dodin (91. WTA), która w I rundzie uporała się z Australijką Isabellą Bozicevic (1414. WTA) wygrywając 6:1, 6:1.", "Trzecia z polskich tenisistek, która jest pewna udziału w Australian Open 2022 Magda Linette (57. WTA) wystąpi w turnieju Adelaide 2 rangi WTA 250 i tym turniejem rozpocznie sezon. Poznanianka miała wystąpić już w Melbourne, ale ostatecznie z tej imprezy się wycofała. W Adelajdzie pierwszą rywalką Polki będzie, bardzo dla niej niewygodna, Amerykanka Alison Riske, z którą Linette ma bilans dotychczasowych meczów 0-4.", "Dodajmy, że druga obecnie polska tenisistka w sezonie 2022 ma nowego szkoleniowca. To dobrze jej znany Mark Gellard, z którym tenisistka z Poznania odnosiła największe sukcesy w karierze. W okresie ich poprzedniej trzyletniej współpracy zakończonej w październiku 2020, Polka wygrała m.in. turnieje WTA w Bronksie i Hua Hin.", "Najwyżej rozstawione w turnieju Adelaide 2 zostały Aryna Sabalenka (Białoruś, 2. WTA) oraz Elina Svitolina (Ukraina, 15. WTA). Białorusinka, która rywalizację rozpocznie w od meczu z kwalifikantką to potencjalna rywalka Magdy Linette w ćwierćfinale.", "Aryna Sabalenka (Białoruś, 1/WC) – Q", "Q – Madison Brengle (USA)", "Magda Linette (Polska) – Alison Riske (USA)", "Anhelina Kalinina (Ukraina) – Weronika Kudermetowa (Rosja, 5)", "Tamara Zidansek (Słowenia, 4) – Q", "Maddison Inglis (Australia, WC) – Q", "Jasmine Paolini (Włochy) – Q", "Q – Jil Teichmann (Szwajcaria, 7)", "Marketa Vondrousova (Czechy, 6) – Viktorija Golubić (Szwajcaria)", "Ann Li (USA) – Daria Saville (Australia, WC)", "Marta Kostiuk (Ukraina) – Shelby Rogers (USA)", "Katerina Siniakova (Czechy) – Cori Gauff (USA, 3)", "Ludmiła Samsonowa (Rosja, 8) – Mayar Sherif (Egipt)", "Nuria Parrizas-Diaz (Hiszpania) – Alize Cornet (Francja)", "Sorana Cirstea (Rumunia) – Tereza Martincova (Czechy)", "Madison Keys (USA) – Elina Switolina (Ukraina, 2)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Sensacje w Adelajdzie. Sabalenka i Sakkari odpadły z turnieju", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["Wiceliderka rankingu pokonana", "Już po pierwszym swoim meczu (w pierwszej rundzie miała wolny los) z turniejem pożegnała się rozstawiona z numerem drugim wiceliderka rankingu WTA Białorusinka Aryna Sabalenka przegrywając ze Słowenką Kają Juvan 6:7 (6), 1:6. Dalej nie gra już także mająca “sposób” na Igę Świątek Greczynka Maria Sakkari, która w trzech setach uległa 6:7 (5), 6:2, 4:6 Amerykance Shelby Rogers. Zgodnie z oczekiwaniami do ćwierćfinału awansowały natomiast reprezentująca Kazachstan Elena Rybakina, która pokonała 6:3, 6:4 kwalifikantkę Marie Bouzkovą z Czech oraz liderka rankingu WTA, Australijka Ashleigh Barty. Australijka, która wróciła na kort po dłuższej przerwie spowodowanej kłopotami zdrowotnymi (w pierwszej rundzie miała wolny los) nie miała w środę łatwego zadania, ale wygrała ostatecznie z utalentowaną Amerykanką Cori Gauff 4:6, 7:5, 6:1.", "Przypomnijmy, że mecz Igi Świątek (czytaj też: ", ") z Kanadyjką Leylah Annie Fernandez, sensacyjną finalistką US Open 2021, odbędzie się w nocy ze środy na czwartek czasu polskiego (początek o godzinie 1.30 czasu polskiego, transmisja w Canal+ Sport).", "W Australii odbywają się obecnie również inne turnieje. W dwóch turniejach rangi WTA 250 rozgrywanych w Melbourne, po tym jak wycofała się Magda Linette, a kwalifikacji nie przebrnęły Magdalena Fręch i Katarzyna Kawa, w rywalizacji w grze pojedynczej nie ma Polek.  Reprezentantek Polski nie zabrakło natomiast w rywalizacji w grze podwójnej, niestety jednak duety z Polkami w pierwszej rundzie grały ze zmiennym szczęściem.", "Z trzech par, w których partnerkami Polek były tenisistki z innych krajów, do II rundy awansowały tylko Katarzyna Kawa i Hiszpanka Aliona Bolsova Zadoinov, które w I rundzie pokonały parę australijską Alexandra Osborne/Taylah Preston 6:2, 6:2.", "Alicja Rosolska wystąpiła w parze z Japonką Nao Hibino lecz Polka i Japonka w meczu z parą australijsko-chńską Monique Adamczak/Xinyun Han zdobyły tylko trzy gemy przegrywając 1:6, 2:6. W trakcie trwającego 56 minut meczu Adamczak i Han zdobyły 57 z 88 rozegranych punktów (64,8 procent). Podpadały również Katarzyna Piter i Czeszka Renata Voracova, które uległy 2:6, 4:6 parze holendersko-australijskiej Lesley Pattinama Kerkhove/Arina Rodionova.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Łukasz Kubot po operacji kolana", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["– Już wcześniej zadecydowałem, że nie lecę do Australii, bo wiedziałem, że muszę przypilnować swojego zdrowia. Natomiast jakiś czas zwlekałem z podjęciem decyzji o zabiegu, ale w końcu tuż przed Sylwestrem trafiłem na stół operacyjny. Wystąpiłem też do ATP o zamrożenie rankingu, ze względu na kontuzję, bo wrócę na korty dopiero w drugiej połowie marca. Jeśli wszystko pójdzie po mojej myśli, to moim pierwszym turniejem po przerwie będzie Indian Wells. Ale to też oznacza, że niestety nie uda mi się zagrać w meczu Pucharu Davisa z Portugalią – powiedział Kubot, najwyżej notowany z Polaków w grze podwójnej, na 34. miejscu w rankingu ATP Tour.", "Kto partnerem deblowym Polaka?", "– Nie wiem jeszcze z kim w parze rozpocznę tegoroczne starty. Pewnie to się wyjaśni dopiero za dwa miesiące, jak będę wiedział, kiedy dokładnie wrócę do Touru. Na jesieni byłem z kilkoma chłopakami w kontakcie, ale każdy chciał grać ze mną już od stycznia, a ja nie byłem w stanie zagwarantować tego ze względu na problemy z kolanem. Także z nikim się nie mogłem umówić na wspólną grę. Nadal w sumie nie mogę, bo muszę najpierw wyzdrowieć, wznowić treningi i zobaczymy wtedy jak dużo czasu będę potrzebować na odzyskanie sił – dodał.", "39-letni Kubot jest jednym z najstarszych i najbardziej doświadczonych tenisistów w stawce. Ma za sobą udane występy w singlu, m. in. ćwierćfinał Wimbledonu, dwa występy w finałach imprez ATP Tour i dojście do 41. pozycji na świecie. Jednak największe sukcesy odnosi w grze podwójnej. Występował na igrzyskach (w singlu i deblu), ale czy zobaczymy Łukasza walczącego o medal olimpijski w Paryżu w 2024 roku?", "– Nie potrafię odpowiedzieć sobie, ani nikomu, na to pytanie, nawet się nad tym nie zastanawiałem. Tokio było o rok opóźnione o rok i muszę przyznać, że to mocno namieszało w moich planach i przygotowaniach. Do Paryża zostały niby tylko trzy lata, ale jednak mój PESEL się nie zmienia, to dość odległa perspektywa. Tym bardziej, że przez ostatnie 2-3 lata zaczynałem nabierać świadomości, że gdzieś tam się zbliża koniec mojej kariery. Starałem się zrobić wszystko, co w mojej mocy, żeby grać jak najlepiej, ale zdrowie mi na to nie pozwalało. Taka sytuacja uczy pokory, więc na pewno na siłę nie będę niczego robić – uważa Kubot.", "– Zdaję sobie sprawę, że może to być mój ostatni sezon, więc muszę się do niego dobrze przygotować, ale najpierw dobrze wyleczyć. Będę się starał jeszcze zagrać, ale może się też zdarzyć, że wcale nie wrócę na kort. W każdym bądź razie przygotowuję się na każdy scenariusz. Tak naprawdę najważniejsze w tym wszystkim będzie moje zdrowie. Jeśli nie będę czuł w 100 procentach, że mogę, to nie będę wracał, na pewno nie na siłę – dodał.", "We wrześniu 2020 roku urodziła się Łukaszowi córka, która mocno przewartościowała uporządkowaną karierę zawodowego tenisisty.", "– No tak, był czas pandemii, więc był to moment odpoczynku od stałego życia na walizkach. Do tego rozstaliśmy się z Marcelo Melo, więc było dużo bodźców, z którymi trzeba było się zmierzyć. No i zostałem tatą, a dzisiaj patrzę z radością, jak córeczka uśmiecha, szybko rośnie, jest energiczna i ma dużo siły. Staram się to wszystko połączyć, ale nie da się ukryć, że wiele się zmieniło w moim życiu, zmieniły mi się priorytety i teraz staram tenis podłączyć pod to, żeby być jak najlepszym ojcem. I jestem szczęśliwy jak widzę jak córka się rozwija. W czasie pandemii tenis spadł na drugi plan, trzeba to powiedzieć, bo staram się go podporządkować pod rodzinę. To nie jest łatwe, kiedy są „bańki” na turniejach, co chwilę testy, ale starałem się jak najczęściej bywać w domu, chociaż zdarzały się tam nieprzespane noce, wiadomo – powiedział Kubot.", "– Tak naprawdę tenis zawsze był moją największa miłością. Od małego zaraziłem się tenisowym bakcylem i nigdy nie traktowałem go jak pracy, nie patrzyłem z punktu widzenia pieniędzy. To zawsze była moja największa pasja, która nauczyła mnie też etyki pracy. Na pewno po zakończeniu kariery chciałbym zostać przy tenisie, wierzę, że jakiś ciekawy projekt się wydarzy, w którym będę mógł wziąć udział. Bagaż moich doświadczeń można śmiało wykorzystać. W ostatnich dwóch sezonach, przez pandemię, nauczyłem się też wielu rzeczy takich życiowych, na które nie miałem wcześniej czasu. Dlatego też powoli przygotowuję się do różnych scenariuszy na przyszłość – dodał.", "W deblu Łukaszowi udało się osiągnąć to, o czym wielu tenisistów może pomarzyć. Był liderem rankingu ATP Tour, dwukrotnie triumfował w Wielkim Szlemie – w Australian Open (2014) i Wimbledonie (2017), a w dorobku ma 27 tytułów i jeszcze 21 występów w finałach.", "– Czy czuję się spełniony? Sam nie wiem. W tenisie cały czas się coś goni. Kiedyś powiedziałem, że to jest sport dla przegranych, bo praktycznie co tydzień się jest pokonanym. Jeśli nawet wygra się jakiś turniej, to za dwa dni można odpaść w pierwszej rundzie w kolejnym. A wtedy szybko zapominasz, że przed chwilą coś wygrałeś i znowu gonisz za kolejnym zwycięstwem. Ale piękno tenisa polega właśnie na tym, że co tydzień masz kolejną szansę. Osiągnąłem, co osiągnąłem, doszedłem tam, gdzie doszedłem, ale czy to maksimum tego, co mogłem zdziałać? Trudno powiedzieć – uważa Kubot.", "– Wiem za to, że popełniłem mnóstwo błędów, na korcie i poza nim, więc mogłem wyciągnąć sporo wniosków. Za dużo dzisiaj się dzieje, żeby odpowiedział na to pytanie. Może przyjdzie na to czas później, może za kilka lat. W trakcie kariery nigdy nie było czasu na zastanowienie, a mnie nakręcało to, że chcę zdobywać więcej. To mnie pchało zawsze do przodu, bo nigdy nie byłem usatysfakcjonowany tym, co mam. Zawsze chciałem iść dalej i osiągnąć więcej. To był właściwy klucz do mojej kariery – dodał dwukrotny mistrz woelkoszlemowy w grze podwójnej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Djoković zagra w Australian Open. Wyjątek dla mistrza", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["Novak Djoković (czytaj też: ", ") potwierdził, że będzie grał w Australian Open ze zwolnieniem medycznym. Na Instagramie opublikował swoje zdjęcie na lotnisku ze stosem bagażu przed wylotem do Australii. ", "Kontrowersyjna decyzja", "Ta, z pewnością kontrowersyjna decyzja oznacza, że Novak Djoković podczas Australian Open 2022 (17-30 stycznia) stanie przed szansą obrony tytułu, wygrania Australian Open po raz 10 w karierze, jak również zdobycia 21. tytułu wielkoszlemowego w grze pojedynczej mężczyzn.", "Jeżeli Serb w Melbourne sięgnie po tytuł, zostanie samodzielnym liderem klasyfikacji wszechczasów w tenisie mężczyzn w liczbie zdobytych tytułów wielkoszlemowych w singlu. Obecnie po 20 tytułów mają Djoković, Szwajcar Roger Federer oraz Hiszpan Rafael Nadal.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. W nocy o awans grać będą Polacy", "date": "\n\t\t\t\t\t\t\t\t\t\t4 stycznia, 2022\t\t\t\t\t", "text": ["W Sydney trwa trzecia edycja ATP Cup, drużynowych rozgrywek reprezentacji państw w tenisie mężczyzn. We wtorek drugą kolejkę spotkań rozgrywały zespoły grup B oraz C. Ze zwycięstw cieszyły się reprezentacje Włoch, Niemiec, Rosyjskiej Federacji Tenisowej oraz Kanady. Wciąż nie znamy jeszcze żadnego z półfinalistów. Już w nocy z wtorku na środę reprezentacja Polski zmierzy się z Argentyną w spotkaniu decydującym o awansie do półfinału z grupy D.", "Mimo mocno osłabionego składu, drugie zwycięstwo odniosła w turnieju broniąca trofeum reprezentacja Rosyjskiej Federacji Tenisowej, pokonując reprezentację Australii 3:0. Bohaterem spotkania znowu okazał się 167 w rankingu ATP Roman Safiullin, który tym razem pokonał Jamesa Duckwortha (49. ATP). Wygraną, już po meczach singlowych, rosyjskiej ekipie zapewnił wicelider rankingu ATP Daniił Miedwiediew, zwyciężając Alexa De Minaura. Roman Safiullin oraz Daniił Miedwiediew wygrali też wspólnie debla, gospodarze przegrali więc wszystkie mecze wtorkowego spotkania.", "Australijczycy zakończą udział w turnieju na fazie grupowej, natomiast Rosjanie, choć wygrali już dwa spotkania, wciąż jeszcze nie są pewni awansu.", "Włosi zachowali szanse", "Reprezentacja Włoch, po porażce w pierwszym spotkaniu z Australią, przedłużyła nadzieje na awans do półfinału w drugim (chronologicznie pierwszym) wtorkowym pojedynku grupy B, pokonując reprezentację Francji 3:0. Losy spotkania były rozstrzygnięte już po meczach w grze pojedynczej.", "Trójkolorowi po dwóch porażkach stracili szanse awansu do półfinału.", "W czwartek, w ostatniej kolejce grupowej w grupie B, dojdzie do spotkań RTF (Russian Tennis Federation) – Włochy oraz Francja – Australia. Pierwsze z wymienionych spotkań wyłoni półfinalistę.", "Niemcy pokonali Amerykanów", "Reprezentacja Niemiec, chcąc zachować szanse na półfinał, musiała pokonać we wtorek drużynę USA i zadanie wykonała, wygrywając 2:1. Niemcy byli już pewni zwycięstwa po meczach w grze pojedynczej. Pewną niespodziankę sprawił Jan-Lennard Struff, zwyciężając wyżej klasyfikowanego Johna Isnera 7:6(7), 4:6, 7:5. Isnerowi nie pomogły 34 asy, które wyserwował w tym pojedynku. – Najważniejsze jest to, że wygraliśmy i daliśmy sobie szansę na awans do półfinału – podkreślił Alexander Zverev.", "Kanadyjczycy lepsi od Brytyjczyków", "Szanse awansu z grupy C zachowała również reprezentacja Kanady, wygrywając z Wielką Brytanią 2:1. Kanadyjczycy byli „pod ścianą”, zwłaszcza po przegranej Denisa Shapovalova z Danielem Evansem, ale zdołali odwrócić losy spotkania dzięki zwycięstwu Felixa Auger -Aliassime’a z Cameromem Norrie i wygranej w deblu.", "W czwartek, w ostatniej kolejce grupowej w grupie C odbędą się spotkania Wielka Brytania – USA oraz Kanada – Niemcy. Tu wszystko jest jeszcze możliwe, bowiem każda z drużyn ma obecnie na koncie jedno zwycięstwo i jedną porażkę.", "Polacy zagrają o awans", "O północy z wtorku na środę czasu polskiego ostatnie spotkanie grupowe rozpocznie reprezentacja Polski (czytaj też: ", "). Spotkanie Polska – Argentyna zadecyduje, która z tych drużyn awansuje z grupy D do piątkowego półfinału (7 stycznia).", "Przed Polakami trudne zadanie. Na początek Kamil Majchrzak (117. ATP) zmierzy się z wyżej notowanym Federico Delbonisem (44. ATP), następnie rywalem Huberta Hurkacza (9. ATP) będzie plasujący się w światowym rankingu tenisistów na początku drugiej dziesiątki Diego Sebastian Schwartzman (13. ATP). Składy par na mecz deblowy nie są jeszcze znane, ale tu też biało-czerwonym nie będzie łatwo.", "Transmisja live ze spotkania Polska – Argentyna w Polsacie Sport.", "Komplet wyników czwartego dnia ATP Cup 2022", "Jannik Sinner – Arthur Rinderknech 6:3, 7:6 (3); Matteo Berrettini – Ugo Humbert 6:4, 7:6 (6); Matteo Berrettini / Jannik Sinner – Fabrice Martin/Edouard Roger-Vasselin 6:3, 6:7 (7), 10-8.", "–", " Roman Safiullin – James Duckworth 7:6 (6), 6:4; Daniił Miedwiediew – Alex De Minaur 6:4, 6:2; Daniił Miedwiediew/Roman Safiullin – John Peers/Luke Saville 7:6, 3:6, 10-6.", "–", " Jan-Lennard Struff – John Isner 7:6 (7), 4:6, 7:5; Alexander Zverev – Taylor Harry Fritz 6:4, 6:4; Kevin Krawietz/Tim Puetz – Taylor Harry Fritz/John Isner 0:6, 3:6.", "Denis Shapovalov – Daniel Evans 4:6, 4:6; Felix Auger-Aliassime – Cameron Norrie 7:6 (4), 6:3; Felix Auger-Aliassime/Denis Shapovalov – Jamie Murray/Joe Salisbury 6:4, 6:1.", "Harmonogram na środę 5 stycznia", "Sesja dzienna w Sydney (od 0.00 czasu polskiego): Norwegia – Chile, Polska – Argentyna.", "Sesja wieczorna w Sydney (od 7.30 czasu polskiego): Serbia – Hiszpania, Grecja – Gruzja.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek pewnie wygrywa w pierwszym meczu sezonu w Adelajdzie", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["Była ofensywna gra, były też błędy", "Mecz od początku był wyrównany. Polka już w trzecim gemie straciła serwis, ale zareagowała najlepiej jak było można, błyskawicznie już w kolejnym gemie odpowiadając re-breakiem. Co więcej, tenisistka z Raszyna poszła za ciosem i – wygrywając także dwa kolejne gemy – z przełamaniem objęła prowadzenie 4:2. Zwracał uwagę agresywny styl gry Polki, przez co obrończyni tytułu wymuszała błędy Australijki. Niestety, w grze Igi Świątek nie brakowało również błędów. Polka wypracowanej przewagi nie zdołała utrzymać po raz drugi w meczu, tracąc podanie, ale od tego momentu zaczęła dominować na korcie, rozstrzygając partię otwarcia na swoją korzyść 6:3.", "W secie drugim Iga Świątek uzyskała przełamanie już w pierwszym gemie i choć Australijka nie zamierzała rezygnować, nasza tenisistka do końca kontrolowała wydarzenia na korcie.  Polka w drugiej partii nie straciła serwisu i pewnie zameldowała się w drugiej rundzie turnieju, na koniec raz jeszcze odbierając serwis rywalce.  Mecz dobiegł końca po tym jak Daria Saville popełniła trzy z rzędu podwójne błędy serwisowe.", "W sumie był to udany pierwszy w sezonie 2022 występ najlepszej obecnie polskiej tenisistki, która wygrała jak najbardziej zasłużenie, będąc zawodniczką lepszą. Po dość nerwowym początku Polka opanowała sytuację na korcie i pojedynek potoczył się już po jej myśli.", "Spotkanie trwało niewiele ponad godzinę.", "Sensacyjna finalistka US Open kolejną rywalką Igi Świątek", "W II rundzie (1/8 finału) rywalką Igi Świątek będzie rewelacyjna finalistka US Open 2021 Kanadyjka Leylah Annie Fernandez (24. WTA). Poprzeczka pójdzie już zdecydowanie wyżej. Ten pojedynek odbędzie się w nocy ze środy na czwartek czasu polskiego.", "Sensacją jest porażka dwukrotnej mistrzyni wielkoszlemowego turnieju w Wimbledonie Czeszki Petry Kvitovej (17. WTA) z Australijką Priscillą Hon (263. WTA). Niespodzianką jest również porażka Ukrainki Eliny Svitoliny (15. WTA), która przegrała z notowaną o 115 miejsc niżej w rankingu Rosjanką Anastasią Gasanovą.", "Komplet wyników I rundy:", "Iga Świątek – Daria Saville 6:3, 6:3, Maria Sakkari (Grecja) – Tamara Zidansek (Słowenia) 6:2, 0:6, 6:4, Elena Rybakina (Kazachstan) – Storm Sanders (Australia) 6:4, 1:6, 6:1, Kaja Juvan (Słowenia) – Chloe Paquet (Francja) 6:4, 6:2, Ajla Tomljanović (Australia) – Heather Watson (Wielka Brytania) – 6:4, 7:6 (5), Leylah Annie Fernandez (Kanada) – Jekatierina Alexandrova (Rosja) 6:3, 6:4, Priscilla Hon (Australia) – Petra Kvitova (Czechy) 6:7 (4), 7:5, 6:2, Shelby Rigers (USA) – Maddison Inglis (Australia) 6:1, 6:3, Anastasia Gasanova (Rosja) – Elina Switolina (Ukraina) 5:7, 6:4, 6:3, Cori Gauff (USA) – Ulrikke Eikeri (Norwegia) 6:2, 6:1, Sofia Kenin (USA) – Lucia Bronzetti (Włochy) 7:5, 7:5; Misaki Doi (Japonia) – Kristina Kucova (Słowacja) 6:3, 3:6, 6:1; Marie Bouzkova (Czechy) – Despina Papamichail (Grecja) 6:3, 6:0; Victoria Azarenka (Białoruś) – Paula Badosa Gibert (Hiszpania) 6:3, 6:2.", "Bez gry (wolny los) do II rundy awansowały najwyżej rozstawione Ashleigh Barty (Australia, 1. WTA) oraz Aryna Sabalenka (Białoruś, 2. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup: Finał nie dla Polaków", "date": "\n\t\t\t\t\t\t\t\t\t\t7 stycznia, 2022\t\t\t\t\t", "text": ["Na otwarcie Jan Zieliński (860. APT) zmierzył się z Pablo Carreno- Bustą (20. ATP) i przegrał gładko 2:6, 1:6.", "Polak, który niebawem podczas Australian Open 2022 zadebiutuje w grze podwójnej w turnieju wielkoszlemowym, praktycznie był w tym meczu bez szans. Zieliński bardzo się starał, walczył, zaprezentował kilka świetnych zagrań, ale przeciwnik był zbyt silny. Pojedynek nie trwał nawet godzinę. W całym meczu swobodnie grający Hiszpan, który nie musiał się specjalnie wysilać, oddał naszemu reprezentantowi tylko trzy gemy: dwa w secie pierwszym oraz jednego, przy prowadzeniu 5:0, w secie drugim.", "W pierwszym secie nasz tenisista po raz pierwszy stracił podanie już w gemie czwartym, po tym, jak po podwójnym błędzie serwisowym musiał bronić trzech break-pointów z rzędu, w secie drugim pierwszy raz został przełamany już w gemie drugim i o odrobieniu strat mógł jedynie pomarzyć. Obu tenisistów dzieliła zbyt duża różnica klas, a Carreni Busta był bezlitosny dla dużo sabszego przeciwnika.", "W meczu rozpoczynającym spotkanie, w reprezentacji Polski miał wystąpić Kamil Majchrzak (117. ATP), który w spotkaniach grupowych odniósł trzy zwycięstwa w grze pojedynczej, ale piotrkowianin musiał zostać wycofany ze składu, bowiem otrzymał pozytywny wynik testu na COVID-19.", "„Z przykrością informuję, że otrzymałem pozytywny wynik testu na Covid. W związku z tym faktem jestem zmuszony wycofać się z ATP Cup. Obecnie przestrzegam wszystkich niezbędnych procedur, takich jak izolacja i poinformowanie osób, z którymi miałem kontakt. Moi koledzy z reprezentacji również przestrzegali wszystkich niezbędnych kroków, na całe szczęście wszyscy mają się dobrze i są gotowi do walki. Objawy są niewielkie, nie mogę się doczekać powrotu na kort, który nastąpi jak najszybciej to możliwe. Dziękuję za wsparcie” – poinformował „Szumi” na Facebooku.", "W zaistniałej sytuacji Kamila Majchrzaka zastąpiłby 168. w rankingu ATP Kacper Żuk, ale on z kolei nie mógł zagrać, gdyż narzeka na problemy z kostką. Dlatego jako druga rakieta reprezentacji Polski wystąpił Jan Zieliński, który, niestety, nie był w stanie sprostać rywalowi klasylikowanemu o 840 lokat wyżej w rankingu ATP.", "Konfrontacja pierwszych rakiet obu zespołów była bardzo zacięta i wyrównana. Hurert Hurkacz (9. ATP) ostatecznie po kapitalnym, trwającym 2 godziny i 44 minuty meczu, przegrał z Roberto Bautistą Agutem (19. ATP) 6:7 (6), 6:2, 6:7 (5).", "Przegrane tie-breaki zdecydowały o porażce Hubiego, a jego porażka definitywnie pozbawiła reprezentację Polski szans na finał trzeciej edycji ATP Cup.", "Hubi w trzecim gemie pierwszego seta nie utrzymał co prawda serwisu, ale straty zdołał odrobić w gemie ósmym i o losach partii otwieracącej mecz decydował tie-break. Polak rozpoczął rozstrzygającą rozgrywkę bardzo dobrze, uzyskał mini-break i prowadził już 4:1, przewagi niestety jednak nie utrzymał. Hiszpan odrobił stratę i wprawdzie pierwszego setbola przy wyniku 5:6 Hurkacz obronił akcją serwis-forhend, ale dwa następne punkty padły łupem Bautisty Aguta i to on zapisał na swoje konto pierwszego seta wygrywajac 7:6 (6).", "Niepowodzenie w pierwszym secie na szczęście nie podłamało lidera reprezentacji Polski, który drugą partię zaczął od wygrania gema serwisowego Hiszpana i grając w tej części pojedynku bardzo dobrze, zwyciężył pewnie 6:2, w meczu doprowadzając do wyrównania.", "O zwycięstwie w całym meczu rozstrzygał zatem bardzo zacięty set trzeci. Od początku większe problemy z utrzymaniem własnego serwisu miał Hubert Hurkacz, ale przez dwanaście gemów nie było przełamań, przy czym w gemie 10. wrocławianin obronił meczbola kapitalną akcją przy siatce, a po chwili jeszcze jednego. Roberto Bautista Agut miał meczbola także w gemie 12., lecz i tym razem Hubi wybrnał z opresji skutecznym atakiem.", "W decydujacym o losach meczu tie-breaku kluczowy okazał się mini break Hiszpana na 4:3. Następnie Roberto Bautista Agut, wygrywając dwa swoje podania, wypracował sobie czwartego oraz, w razie potrzeby, piątego i szódtego meczbola i happy endu dla Polaka już nie było. Wrocławianin wprawdzie zdobył jeszcze dwa punkty przy swoim podaniu, ale przy serwisie rywala i szóstej piłce meczowej zepsuł woleja i Hiszpan mógł cieszyć się ze zwycięstwa. Szkoda, że błąd przy uderzeniu z woleja przytrafił się akutat wówczas, gdyż w piątkowym pojedynku właśnie wolej był mnocnym elementem gry wrocławianina.", "Przegrana Hubarta Hurkacza sprawiła, że chociaż pozostała jeszcze gra podwójna, Hiszpanie już przed meczem deblowym byli pewni, że to oni zagrają w niedzielę o cenne trofeum.", "W kończącym półfinałowe spotkanie meczu deblowym Polskę reprezentowała para Szymon Walków/Jan Zieliński. Przeciwnikani Polaków byli Pedro Martinez i Albert Ramos-Viñolas. Nie mająca już znaczenia dla wyniku całego spotkania rywalizacja w grze podwójnej była bardzo wyrównana i zakończyła się sukcesem pary polskiej, która zwyciężyła po super tie-breaku 4:6,6:3, 10-6.", "– ATP Cup był super wydarzeniem dla całej naszej drużyny. Szkoda, że w półfinale się nam nie udało, choć było naprawdę blisko. Ale myślę, że wszyscy zdobyliśmy tutaj ważne doświadczenie i pokazaliśmy, że Polska reprezentacja w tenisie jest naprawdę mocna. Wierzę, że w kolejnych występach osiągniemy jeszcze więcej. Mam też nadzieję, że Kamil jak najszybciej wróci do treningów i pełnej dyspozycji, bo tutaj w każdym swoim meczu zagrał naprawdę fantastycznie – ocenił Hubert Hurkacz.", "Finałowego rywala reprezentacji Hiszpanii wyłoni sobotni półfinał, w którym ekipa Rosyjskiej Federacji Tenisowej, triumfator ATP Cup w roku 2021, zmierzy sie z reprezentacją Kanady.", "Reprezentacja Polski nie zagra w niedzielnym finale, ale już awans do półfinału jest sukcesem biało-czerwonych. Nasza drużyna w bardzo dobrym stylu wygrała grupę pokazując, że posiada spore możliwości, zwłaszcza, że pod nieobecność Kamila Majchrzaka szans na więcej niemal nie mieliśmy.", "Kamil Majchrzak po otrzymaniu pozytywnego wyniku testu na COVID-19 na pewno nie weźmie udziału w rozpoczynających się 10 stycznia eliminacjach do wielkoszlemowego Australian Open 2022, który odbędzie się w Melbourne w dniach 17-30 stycznia. Szumi jest jednak pierwszy na liście oczekujących i być może znajdzie się w głównej drabince, bez konieczności przebijania się przez kwalifikacje. Może się tak stać chociażby, jeśli przed rozpoczęciem kwalifikacj zapadnie decyzja, że w Australian Open nie zagra Novak Djokopvić. Dla piotrkowianina przepustką do Australian Open 2022 będzie także rezygnacja przed poniedziałkiem któregokolwiek z tenisistów, uprawnionych do występu w Melbourne. Przede wszystkim Kamil Majchrzak musi jednak wygrać wyścig z czasem, żeby po odbyciu kwarantanny być za dziesięć dni gotowym do ewentualnego występu w turnieju wielkoszlemowym.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Polska zagra z Portugalią w miejscowości Maia", "date": "\n\t\t\t\t\t\t\t\t\t\t5 stycznia, 2022\t\t\t\t\t", "text": ["Polacy też potrafią grać na „ziemi”", "– Można się było spodziewać, że rywale wybiorą grę na korcie ziemnym, bo to ich ulubiona nawierzchnia. Czują się na niej najpewniej i prawie zawsze mecze w Pucharze Davisa u siebie rozgrywają właśnie na mączce. Ale to nie jest dla naszych zawodników problem, bo potrafią dobrze grać na „ziemi” – uważa kapitan reprezentacji Polski Mariusz Fyrstenberg, były szósty deblista świata.", "Będzie to drugie spotkanie tych zespołów, poprzednie w 1975 na korcie ziemnym w Poznaniu wygrali Polacy 5:0.", "Portugalia jest obecnie 28. w rankingu narodowym Międzynarodowej Federacji Tenisowej (ITF). Polska zajmuje 27. pozycję, co jest skutkiem kary nałożonej przez ITF w 2015 za – jej zdaniem – niewłaściwą nawierzchnię w meczu z Argentyną w Gdańsku (m.in. odjęto 2000 punktów i zdegradowano) (czytaj też: ", ").", "– Pozycja w rankingu ITF w żaden sposób nie odpowiada aktualnej sile naszej drużyny, bo jeszcze nie odrobiliśmy tamtych strat punktowych, no i zamieszania w trakcie reformy rozgrywek. Nie odzwierciedla też wysokich pozycji naszych zawodników w rankingu ATP. W końcu mamy w Top 10 Huberta Hurkacza, za chwilę do Top 100 powinien wrócić Kamil Majchrzak, a być może niedługo do czołowej setki wejdzie też Kacper Żuk. No i jeszcze mamy świetnych deblistów Janka Zielińskiego i Szymona Walkowa. Co prawda nie będziemy mogli skorzystać w Portugalii z doświadczenia Łukasza Kubota, który jest po operacji kolana i nie zdąży wrócić na korty. Ale myślę, że mamy naprawdę mocną drużynę, którą stać na wygranie z Portugalią – podkreśla Fyrstenberg, finalista wielkoszlemowego US Open i turnieju masters ATP Finals.     ", "Hurkacz rozpoczął obecny sezon jako numer dziewięć w rankingu ATP Tour i 81. w grze podwójnej. Natomiast Majchrzak (LOTOS PZT Team) jest obecnie 117. (był już notowany na 83. pozycji), a Żuk jest 168. Zieliński jest 96. deblistą świata, a Walków – 114.", "Portugalczycy nie mają obecnie żadnego zawodnika w Top rankingów singlowych i deblowych ATP. Najwyżej notowany w grze pojedynczej jest Joao Sousa na 140. miejscu, Pedro Sousa – 173., Nuno Borges – 194., a Gastao Elias – 217.", "Maia położona jest 7 km od lotniska w Porto, a na obiekcie Complexo Municipal de Tenis da Maia rozgrywane w ostatnich sezonach były challengery ATP. Trybuny mogą pomieścić prawie 1800 widzów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup 2022. Zwycięstwa RTF, USA, Australii i Wielkiej Brytanii", "date": "\n\t\t\t\t\t\t\t\t\t\t2 stycznia, 2022\t\t\t\t\t", "text": ["W Sydney trwa ATP CUP 2022 ", "–", " drużynowe rozgrywki w męskim tenisie z udziałem reprezentacji 16 państw. W drugim dniu trzeciej edycji imprezy grały zespoły grup B oraz C. Zwycięstwa odniosły reprezentacje Rosyjskiej Federacji Tenisowej, USA, Australii oraz Wielkiej Brytanii.", "Obrońcy trofeum wygrali mimo kłopotów", "W grupie B od zwycięstwa 2:1 z Francją rozpoczęła występy broniąca tytułu reprezentacja Rosyjskiej Federacji Tenisowej (RTF – Russian Tennis Federation). To niespodzianka, gdyż poza  wiceliderem rankingu Daniiłem Miedwiediewem w ekipie nie ma najlepszych rosyjskich tenisistów. Z różnych powodów z awizowanego pierwotnie składu wypadli Andriej Rublow (5. ATP) oraz Asłan Karacew (18. ATP), a nie był brany pod uwagę wicemistrz przeprowadzonych w 2021 roku Igrzysk Olimpijskich Tokio 2020 Karen Chaczanow (29. ATP). Wprawdzie Francuzi też nie występują w optymalnym składzie, ale wydawało się, że z taką ekipą Rosjanie mogą sobie poradzić. Kluczowe dla losów spotkania było niespodziewane zwycięstwo, które na początek odniósł Roman Safiullin (167. ATP), pokonując o ponad 100. miejsc wyżej klasyfikowanego w rankingu ATP Arthura Rinderknecha (58. ATP) w trzech setach 2:6, 7:5, 6:3. Francuz mógł wygrać ten mecz w dwóch partiach, ale zawalił sprawę. Wygraną obrońców trofeum miał przypieczętować Daniił Miedwiewiew (2. ATP), lecz wicelider rankingu tenisistów sensacyjnie przegrał z Ugo Humbertem (35. ATP) 7:6 (5), 5:7, 6:7 (2), więc o losach spotkania decydowała gra podwójna. W deblu para RTF Safiullin/Miedwiediew pokonała jednak parę francuską Fabrice Martin/Edouard Roger-Vasselin 6:4, 6:4 i obrońcy trofeum wyszli ze spotkania z trójkolorowymi zwycięsko. Bohaterem spotkania okazał się niespodziewanie Roman Safiullin.", "Niespodziewany sukces gospodarzy", "W drugim spotkaniu grupy B gospodarze, Australijczycy, występujący w turnieju dzięki „dzikiej karcie”, nieoczekiwanie wygrali z solidną, grającą w najsilniejszym składzie reprezentacją Włoch 2:1. Gospodarze nie rozpoczęli spotkania dobrze, gdyż Max Purcell (176. ATP), który w ostatniej chwili zastąpił Jamesa Duckwortha (40. ATP), przegrał z Jannikiem Sinnerem (10. ATP) 1:6, 3:6, ale Australijczyków uratował Alex De Minaur (34. ATP), niespodziewanie pokonując Matteo Berrettiniego (7. ATP), 6:3. 7:6 (4). W decydującej w tej sytuacji grze podwójnej para australijska John Peers/Luke Saville pokonała parę włoską Matteo Berrettini/Simone Bolelli 6:3, 7:5 i ze zwycięstwa w całym spotkaniu 2:1 cieszyli się Australijczycy, którzy, mimo gry u siebie, faworytami nie byli. W tej grupie naprawdę zdarzyć się może wszystko.", "Historyczne zwycięstwo USA", "W grupie C w sesji dziennej w Sydney Kanada, w której składzie zabrakło zakażonego niedawno koronawirusem Dennisa Shapovalova (14. ATP), przegrała z ekipą USA 0:3. Zastępujący Shapovalova zdecydowanie niżej notowany Brayden Schnur (238. ATP) gładko uległ Johnowi Isnerowi (24. ATP) w dwóch setach 1:6.3:6. Bardzo zacięty był drugi mecz gry pojedynczej Felix Auger-Aliassime (11. ATP) – Taylor Harry Fritz (23. ATP). Wyżej notowany Kanadyjczyk przegrał 7:6 (6), 4:6, 4:6 i już po meczach singlowych Amerykanie mieli zapewnione zwycięstwo w spotkaniu. W deblu para amerykańska Isner/Fritz przypieczętowała sukces swojej drużyny,  zwyciężając parę kanadyjską Auger/Aliassime/Shapovalov 6:4, 6:4. W grze podwójnej, jednak mniej wyczerpującej niż mecz singlowy, zdecydował się zagrać Dennis Shapovalov, ale rywale okazali się lepsi i reprezentacja USA wygrała spotkanie 3:0.", "Warto dodać, że to pierwsze, historyczne zwycięstwo reprezentacji USA w ATP Cup, bowiem kiedy występowali w pierwszej edycji imprezy w 2020 roku – przegrali wszystkie spotkania.", "Rewanż Brytyjczyków", "W sesji wieczornej w tej grupie reprezentacja Wielkiej Brytanii pokonała reprezentację Niemiec 2:1. W meczach gry pojedynczej Jan-Lennard Struff (51. ATP) nie sprawił niespodzianki, przegrywając z Danielem Evansem (26. ATP) nadspodziewanie gładko 1:6, 2:6, natomiast Alexander Zverev (3. ATP), mistrz olimpijski i triumfator ATP Finals 2021, okazał się lepszy od Camerona Norrie’ego (12. ATP), wygrywając 7:6 (2), 6:1. W tej sytuacji rozstrzygający był mecz deblowy, w którym para niemiecka Kevin Krawietz/Akexander Zverev uległa parze brytyjskiej Daniel Evans/Jamie Murray 3:6, 4:6. Tym samym Brytyjczycy zrewanżowali się Niemcom za porażkę w Pucharze Davisa.", "Program na poniedziałek 3 stycznia", "Sesja dzienna (początek godz. 0.00 czasu polskiego): Polska – Gruzja, Norwegia – Hiszpania", "sesja wieczorna (początek o 7.30 czasu polskiego): Grecja – Argentyna, Serbia – Chile", "Polacy faworytami", "Reprezentacja Polski jest faworytem spotkania z reprezentacją Gruzji. Kluczowy może być mecz Kamila Majchrzaka (117. ATP), którego rywalem będzie niżej notowany Aleksandre Metreveli (571. ATP). W drugim meczu gry pojedynczej, w konfrontacji pierwszych rakiet obu drużyn, przeciwnikiem Huberta Hurkacza (9. ATP) będzie nieobliczalny Nikoloz Basilashvili (22. ATP).", "Komplet wyników drugiego dnia ATP Cup 2022", "Rosja – Francja 2:1 (Safiullin – Rinderknech 2:6, 7:5, 6:3; Miedwiediew – Humbert 7:6 (5), 5:7, 6:7 (2), Safiullin/Miedwiediew – Martin/Roger-Vasselin 6:4, 6:4)", "USA – Kanada 3:0 (Isner – Schnur 6:1, 6:3; Fritz – Auger-Aliassime 6:7 (6), 6:4, 6:4, Isner/Fritz – Auger-Aliassine/Shapovalov 6:4, 6:4.", "Włochy – Australia 1:2 (Sinner – Purcell 6:1, 6:3; M. Berrettini – De Minaur 3:6, 6:7 (4), M. Berrettini/Bolelli – Peers/Saville 3:6, 5:7).", "Niemcy – Wielka Brytania 1:2 (Struff – Evans 1:6, 2:6; A. Zverev -Norrie 7:6 (2), 6:1, Krawietz/A. Zverev – Evans/J. Murray 3:6, 4:6).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek będzie bronić tytułu w Adelajdzie", "date": "\n\t\t\t\t\t\t\t\t\t\t2 stycznia, 2022\t\t\t\t\t", "text": ["Tenisiści już od dwóch dni rywalizują w drużynowym ATP Cup 2022, natomiast pierwszy  kobiecy turniej w roku 2022, Adelaine International 1 rangi WTA 500, rozpoczyna się w poniedziałek 3 stycznia (już trwają kwalifikacje). Tytułu zdobytego w lutym 2021 roku bronić będzie najlepsza obecnie polska tenisistka Iga Świątek, która przed niespełna rokiem nie straciła w pięciu meczach imprezy ani jednego seta, w finale pokonując Szwajcarkę Belindę Bencić 6:2, 6:2.", "Iga Świątek świetnie może wspominać ubiegłoroczne zmagania w Adelajdzie (w 2021 roku turniej rozgrywany był po Australian Open pod koniec lutego). Wówczas tenisistka z Raszyna w doskonałym stylu sięgnęła po triumf. Polka pokonała kolejno Madison Brengle (USA) 6:3, 6:4, Maddison Inglis (Australia) 6:1, 6:3, Danielle Rose Collins (USA) 6:2, 3:0, krecz rywalki oraz Szwajcarki Jill Belen Teichmann 6:3, 6:2 oraz w finale Belindę Bencic 6:2, 6:2.", "– Triumf w Adelajdzie dał mi naprawdę dużo pewności siebie, bo przed wygraniem French Open 2020 nie grałam w wielu wielkich turniejach. Ludzie zawsze mają wątpliwości, czy po sukcesie w wielkoszlemowej imprezie będziesz w stanie utrzymać doskonałą formę. Pokazałam, że sukces w Paryżu nie był jednorazowym wyskokiem – mówiła Świątek w rozmowie z dziennikarzem wtatennis.com.", "Trudniejsze zadanie", "O powtórzenie sukcesu na pewno nie będzie Idze Świątek łatwo, gdyż obsada turnieju jest bardzo silna. Wprawdzie z udziału w imprezie wycofały się Czeszki Karolina Pliskova (4 WTA), której kontuzja uniemożliwi również występ w Australian Open 2022, Barbora Krejcikova (5 WTA) i Marketa Vondrousova (35 WTA), Tunezyjka Ons Jabeur (10 WTA), Hiszpanka Garbine Muguruza (3 WTA), ubiegłoroczna finałowa rywalka Igi Świątek, aktualna mistrzyni olimpijska w grze pojedynczej Belinda Bencic (23 WTA) oraz Łotyszka Jelena Ostapenko (28 WTA), ale i tak obsada jest znakomita.", "W imprezie zagrają na pewno dobre i świetnie znane tenisistki: Ashleigh Barty (Australia, 1. WTA), Aryna Sabalenka (Białoruś, 2. WTA), Maria Sakkari (Grecja, 6. WTA), Paula Badosa Gibert (Hiszpania, 8. WTA), IGA ŚWIĄTEK (9. WTA), Sofia Kenin (USA, 12. WTA), Jelena Rybakina (Kazachstan, 14. WTA), Elina Svitolina (Ukraina, 15. Petra Kvitova (Czechy, 17. WTA, Cori Gauff (USA, 22.WTA, Leylah Annie Fernandez (Kanada, 24.WTA), Victoria Azarenka (Białoruś, 27. WTA ), Tamara Zidansek (Słowenia, 30. WTA), Jekaterina  Alexandrova (Rosja, 34. WTA), Shelby Rogers (USA, 40. WTA), Ajla Tomljanovic Australia, 45. WTA), Heather Watson (Wielka Brytania, 72. WTA), Kristina Kucova (Słowacja, 97. WTA), Kaja Juvan (Słowenia, 100. WTA), Misaki Doi (Japonia, 105. WTA) oraz Australijka Storm Sanders (132.WTA), która otrzymała “dziką kartę”", "W kwalifikacjach, które rozpoczęły się już w niedzielę, grać będą: Marie Bouzkova (Czechy, 90. WTA), Anna-Lena Friedsam (Niemcy, 140. WTA), Maddison Inglis (Australia, 218. WTA), Catherine McNally (USA, 142. WTA), Rebecca Marino (Kanada, 145. WTA),), Stefanie Voegele (Szwajcaria, 147. WTA), Lucia Bronzetti (Włochy, 148. WTA), Katie Boulter (Wielka Brytania, 149. WTA), Francesca Jones (Wielka Brytania, 151. WTA), Anna Blinkova (Rosja, 154. WTA), Reka Luca Jani (Węgry, 170. WTA), Susan Bandecchi (Szwajcaria 172. WTA), Lucrezia Stefanini (Włochy, 177. WTA), Despina Papamichail (Grecja, 182. WTA), Francesca Di Lorenzo (USA, 201. WTA), Kataryna Bondarenko (Ukraina, 207. WTA), Irina Fetecau (Rumunia, 211. WTA), Irene Burillo Escorihuela (Hiszpania, 215. WTA), Tatjana Maria (Niemcy, 284. WTA), Ulrikke Eikieri (Norwegia,306. WTA), Daria Saville (Australia, 419. WTA), Abbie Myers (Australia, 242. WTA, WC), Alexandra Bozović (Australia, 451. WTA, WC), Charlotte Kempenaers-Pocz (Australia, 1229. WTA,WC). ", "– Jestem ciekawa, czy zachowam energię do końca roku, skoro miałam zaledwie tydzień wolnego w przerwie międzysezonowej. Kiedy zaczynałyśmy w 2021 roku, to wszystkie byłyśmy dość świeże, bo w 2020 zagrałyśmy tylko parę turniejów. Miniony rok był bardziej intensywny, z wszystkimi tymi podróżami, ponieważ kalendarz nie był skonstruowany tak jak zazwyczaj. Nie było to wygodne. Zastanawiam się, czy da to o sobie znać – stwierdziła Iga Świątek, cytowana  na oficjalnej stronie WTA.", "Świątek turniejową „piątką”", "Iga Świątek jest w turnieju rozstawiona z numerem piątym. Po losowaniu, które odbyło się w Nowy Rok wiadomo, że w pierwszej rundzie nasza tenisistka zmierzy się z kwalifikantką (wolny los w pierwszej rundzie mają tylko dwie najwyżej rozstawione tenisistki, a więc liderka rankingu WTA Ashleigh Barty oraz wiceliderka rankingu Aryna Sabalenka), a to oznacza, że Iga Świątek (kwalifikacje zakończą się w poniedziałek), pierwszy mecz rozegra we wtorek lub środę.", "Trudna droga", "Losowanie nie było dla Igi Świątek (czytaj też: ", ") zbyt pomyślne. Jeżeli Polka upora się z pierwszą rywalką, z czym raczej kłopotów być nie powinno, gdyż w kwalifikacjach jedyną tenisistką TOP 100 jest Czeszka Marie Bouzkova (90. WTA), w II rundzie jej rywalką będzie finalistka US Open 2021, Kanadyjka Leylah Annie Fernandez lub Rosjanka Jekaterina Alexandrowa. Kolejne wyzwanie może czekać na tenisistkę z Raszyna w ćwierćfinale. Na tym etapie przeciwniczką Świątek może być Australijka Priscilla Hon, Czeszka Petra Kvitova, Hiszpanka Paula Badosa Gibert lub Białorusinka Victoroa Azarenka (Badosa i Azarenka zmierzą się ze sobą już w I rundzie).", "W górnej połówce turniejowej drabinki, do której trafiła Iga Świątek, najwyżej rozstawiona jest faworytka gospodarzy, obecna liderka rankingu WTA, Australijka Ashleigh Barty, która ma w „ćwiartce” między innymi utalentowaną Amerykankę Cori Gauff i powracającą do formy po problemach zdrowotnych inną Amerykankę, Sofię Kenin, mistrzynię Australian Open 2020, rywalkę Igi Świątek w zwycięskim dla Polki finale French Open 2020.", "W dolnej połówce drabinki znalazły się z kolei Aryna Sabalenka i Maria Sakkari. Białorusinka ma w ćwiartce m.in. Ukrainkę Elinę Switolinę, natomiast Greczynka może trafić na Słowenkę Tamarę Zidansek czy reprezentującą Kazachstan Jelenę Rybakinę.", "Drabinka turnieju Adelaide International, Adelajda (Australia), WTA 500, kort twardy, pula nagród 703,5 tys. dolarów", "Ashleigh Barty (Australia, 1) wolny los", "Cori Gauff (USA) – Q", "Heather Watson (Wielka Brytania) – Ajla Tomljanović (Australia)", "Q – Sofia Kenin (USA, 6)", "Paula Badosa Gibert  (Hiszpania, 4) – Wiktoria Azarenka (Białoruś)", "Priscilla Hon (Australia, WC) – Petra Kvitova (Czechy)", "Jekaterina Aleksandrowa (Rosja) – Leylah Annie Fernandez (Kanada)", "Q – Iga Świątek (Polska, 5)", "Jelena Rybakina (Kazachstan, 7) – Storm Sanders (Australia, WC)", "Q – Q", "Q – Shelby Rogers (USA)", "Tamara Zidansek (Słowenia) – Maria Sakkari (Grecja, 3)", "Elina Switolina (Ukraina, 8) – Anastazja Gasanowa (Rosja)", "Misaki Doi (Japonia) – Kristina Kucova (Słowacja)", "Kaja Juvan (Słowenia) – Chloe Paquet (Francja)", "Aryna Sabalenka (Białoruś, 2) wolny los", "Następnie Sydney", "Turniej Adejaide International 1 zakończy się 9 stycznia, a już dzień później rozpocznie się impreza rangi WTA 500 w Sydney, gdzie Iga Świątek również ma wystąpić.", "Bez konkretnego celu", "– W nowym sezonie 2022 chciałabym poprawić wszystko. Przed wielkoszlemowym Australian Open nie stawiam sobie jednak żadnych celów. Dopiero zaczęłam współpracę z trenerem Tomaszem Wiktorowskim, okres przygotowawczy był bardzo krótki, i zobaczymy, jakie to przyniesie efekty – powiedziała Iga Świątek w TVP Sport przed wylotem do Australii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup w Sydney. Trzy drużyny z dwoma zwycięstwami", "date": "\n\t\t\t\t\t\t\t\t\t\t3 stycznia, 2022\t\t\t\t\t", "text": ["Walka o honorowe pożegnanie", "Nawet matematyczne szanse na awans do 1/2 finału straciła już reprezentacja Norwegii i  mimo zwycięstwa z Serbią drużyna Chile (grupa A) oraz zespoły Grecji i Gruzji (grupa D). Stawką bezpośredniego spotkania Grecja – Gruzja, w środę w “polskiej” grupie D będzie jedynie trzecia lokata w grupie i bardziej honorowe pożegnanie się z turniejem. Chilijczycy, nawet w przypadku pokonania 3:0 Norwegii, w najlepszym przypadku mogą zająć w grupie A nie dającą awansu drugą pozycję.", "Pablo Carreno Busta (20. ATP) – Viktor Durasovic (345. ATP) 6:3, 6:3; Roberto Bautista Agut (19. ATP) – Casper Ruud (8. ATP) 6:4, 7:6 (4); Alejandro Davidovich Fokina/Pedro Martinez – Lukas Hellum-Lilleengen/Andreja Petrovic 6:4, 6:1.", "Filip Krajinović (42. ATP) – Alejandro Tabilo (139. ATP) 6:4, 3:6, 7:6 (5); Dusan Lajovic (33. ATP) – Cristian Garin (17. ATP) 6:4, 4:6, 0:3 – krecz Lajovicia; Nikola Cacić/Matej Sabanov – Marcelo Tomas Barrios Vera/Alejandro Tabilo 4:6. 6:3, 7-10.", "Polska – Gruzja 3:0", "Kamil Majchrzak (117.ATP) – Aleksandre Bakszi (972. ATP) 6:1, 6:1; Hubert Hurkacz (9. ATP) – Aleksandre Metreveli (571. ATP) 6:7 (5), 6:3, 6:1; Szymon Walków/Jan Zieliński – Aleksandre Bakszi/Zura Tkemaladze 6:7 (2), 6:2, 10-6.", "(czytaj też: ", ")", "Federico Delbonis (44. ATP) – Michail Pervolarakis (399. ATP) 7:6 (3), 6:1; Diego Sebastian Schwartzman (13. ATP) – Stefanos Tsitsipas (4. ATP) 6:7 (7), 6:3, 6:3; Maximo Gonzalez/Andres Molteni – Markos Kalovelonis/Petros Tsitsipas 6:3, 4:6, 11-9.", "Niemcy – USA (grupa C); Włochy – Francja (grupa B)", "Kanada – Wielka Brytania (grupa C); Rosja – Australia (grupa B)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Turnieje WTA 250 w Melbourne. Bez Polek w singlu, powrót Halep i Osaki", "date": "\n\t\t\t\t\t\t\t\t\t\t3 stycznia, 2022\t\t\t\t\t", "text": ["Mistrzynie wracają", "W imprezie Summer Set 1 największą gwiazdą będzie Japonka Naomi Osaka, czterokrotna mistrzyni turniejów wielkoszlemowych w grze pojedynczej, była liderka rankingu WTA tenisistek, która wraca na korty po trwającej od września przerwie (nie grała nigdzie od porażki w III rundzie US Open 2021), a już niebawem w dniach 17-30 stycznia  – właśnie na twardych kortach w Melbourne będzie bronić tytułu podczas wielkoszlemowego Australian Open 2022.", "Podczas tej imprezy powróci do rywalizacji również inna była liderka rankingu WTA Rumunka Simona Halep (na zdjęciu głównym).", "W kwalifikacjach tego turnieju wystąpiły, niestety bez powodzenia, dwie polskie tenisistki. Magdalena Fręch i Katarzyna Kawa stoczyły dwusetowe spotkania, zeszły z kortu pokonane i już w pierwszej rundzie dwustopniowych kwalifikacji straciły szanse awansu.", "Katarzyna Kawa (155. WTA) gładko przegrała 3:6, 0:6 z Japonką Nao Hibino (129. WTA). W pierwszym secie Polka ze stanu 1:5 zbliżyła się na 3:5, ale od tego momentu straciła siedem gemów z rzędu, do końca nie zdobywając już ani jednego gema. Mecz trwał 63 minuty. Kawa nie mogła tego spotkania wygrać skoro sześciokrotnie została przełamana, zdobyła przy własnym serwisie tylko 10 z 36 punktów.", "Magdalena Fręch (106. WTA), która jest pewna występu w wielkoszlemowym Australian Open 2022, walczyła, ale także nie dała rady, ulegając 6:7 (7), 3:6 niżej notowanej Słowaczce Viktorii Kuzmovej (WTA 162). W pierwszym secie, w którym nie było przełamań, w tie-breaku Polka po wygraniu trzech punktów z rzędu wyszła nawet na prowadzenie 7:6, ale nie wykorzystała piłki setowej, straciła trzy punkty i partię otwarcia na swoje konto zapisała Słowaczka. W drugim secie łodzianka przegrywając 1:4 próbowała jeszcze odwrócić losy spotkania, doprowadziła do wyniku 3:4, lecz dwa kolejne gemy padły już łupem Słowaczki i trwający 95 minut pojedynek dobiegł końca. W całym meczu Kuzmova zdobyła o pięć punktów więcej od Fręch(73-67), obroniła dwa z trzech break-pointów, a sama wykorzystała dwie z sześciu okazji na przełamanie serwisu Polki.", "WTA 250, kort twardy, pula nagród 235,2 tys. dolarów", "Drabinka turnieju", "Naomi Osaka (Japonia, 1) – Alize Cornet (Francja)", "Petra Martić (Chorwacja)- Maryna Zaniewska (Belgia)", "Shuai Zhang (Chiny) – Clara Burel (Francja)", "Andrea Petković (Niemcy) – Ludmiła Samsonowa (Rosja, 5)", "Weronika Kudermetowa (Rosja, 3) – Q", "Madison Brengle (USA) – Q", "Anastazja Potapowa (Rosja) – Lizette Cabrera (Australia, WC)", "Q – Katerina Siniakova (Czechy, 8)", "Tereza Martincova (Czechy, 7) – Ana Konjuh (Chorwacja)", "Jaqueline Cristian (Rumunia) – Kaia Kanepi (Estonia)", "Saisai Zheng (Chiny) – Q", "Wiera Zwonariowa (Rosja) – Camila Giorgi (Włochy, 4)", "Viktorija Golubić (Szwajcaria, 6) – Alison Riske (USA)", "Q – Seone Mendez (Australia, WC)", "Elena-Gabriela Ruse (Rumunia) – Arina Rodionowa (Australia, WC)", "Q – Simona Halep (Rumunia, 2)", "Z zawodów wycofały się między innymi Rosjanka Anastazja Pavlyuchenkova, Brytyjka Emma Raducanu, Szwajcarka Jill Teichmann, Kazaszka Julia Putintseva, Kolumbijka Camila Osorio czy Chorwatka Donna Vekic.", "Dodać należy, że Katarzyna Kawa zagra jednak w tym turnieju, tyle, że w grze podwójnej w parze z Hiszpanką Alioną Bolsovą. Polsko-hiszpański duet w pierwszej rundzie trafił na parę australijską Alexandra Osborne/Taylah Preston. Z kolei Japonka Nao Hibino, która wyeliminowała Katarzynę Kawę w kwalifikacjach gry pojedynczej, w deblu tworzyć będzie parę z Alicją Rosolską. Na początek Japonka i Polka zmierzą się z duetem australijsko-chińskim Monique Adamczak/Xinyun Han.", "W imprezie Summer Set 2, w której najwyżej rozstawione zostały Amerykanka Jessica Pegula oraz Belgijka Elise Mertens, pewne miejsce w głównej drabince miała Magda Linette, ale poznanianka wycofała się z turnieju.", "Jessica Pegula (USA, 1) – Irina-Camelia Begu (Rumunia)", "Jasmine Paolini (Włochy) – Anna Karolina Schmiedlova (Słowacja)", "Alison van Uytvanck (Belgia) – Amanda Anisimova (USA)", "Warwara Graczewa (Rosja) – Sorana Cirstea (Rumunia, 5)", "Daria Kasatkina (Rosja, 3) – Q", "Madison Keys (USA) – Q", "Nuria Parrizas Diaz (Hiszpania) – Ellen Perez (Australia, WC)", "Q – Marta Kostiuk (Ukraina, 8)", "Ann Li (USA, 7) – Mayar Sherif (Egipt)", "Anastasija Sevastova (Łotwa) – Caroline Garcia (Francja)", "Greet Minnen (Belgia) – Q", "Beatriz Haddad Maia (Brazylia) – Sara Sorribes (Hiszpania, 4)", "Clara Tauson (Dania, 6) – Anhelina Kalinina (Ukraina)", "Q – Samantha Stosur (Australia, WC)", "Rebecca Peterson (Szwecja) – Astra Sharma (Australia, WC)", "Q – Elise Mertens (Belgia, 2)", "W tym turnieju w grze podwójnej wystąpi poznanianka Katarzyna Piter, której partnerką będzie Czeszka Renata Voracova. Na początek Piter i Voroncova zmierzą się z parą holendersko-australijską Lesley Pattinama Kerkhove/Arina Rodionova. W deblu miała wystąpić również Magda Linette w parze z Amerykanką Bernardą Perą, ale wobec wycofania się Polki, półfinalistki French Open 2021 nie pojawią się oczywiście na korcie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. Osłabieni Gruzini bez szans w meczu z Polakami", "date": "\n\t\t\t\t\t\t\t\t\t\t4 stycznia, 2022\t\t\t\t\t", "text": ["Po tym jak w swoim pierwszym spotkaniu reprezentacja Gruzji została zdeklasowana przez Argentynę przegrywając 0:3 i zdobywając łącznie dziewięć gemów (wszystkie trzy mecze przegrane 1:6, 2:6) w ekipie gruzińskiej przed spotkaniem z Polską zdecydowano się na roszady w składzie. Nie wystąpił lider zespołu Nikoloz Basilashvili.(22.ATP), który poczynania kolegów obserwował z trybun. Pierwszą rakietą Gruzji na to spotkanie został więc Aleksandre Metreveli (571. ATP) i on zmierzył się z Hubertem Hurkaczem. Przeciwnikiem Kamila Majchrzaka był Aleksandre Bakszi (972. ATP), natomiast w grze podwójnej para Bakszi/Zura Tkemaladze zmierzyła się z polską parą Jan Zieliński/Szymon Walków.", "Zwłaszcza w sytuacji, kiedy w ekipie Gruzji nie wystąpił Nikoloz Basilashvili, Polacy byli zdecydowanymi faworytami poniedziałkowej konfrontacji i rzeczywiście nie dali przeciwnikom większych szans. Na początek Kamil Majchrzak (117. ATP) bez problemu uporał się z Aleksandre Bakszim (972. ATP) wygrywając 6:1, 6:1. Przewaga Polaka była zdecydowana. W każdym z setów Majchrzak oddał rywalowi tylko jednego gema. W pierwszej partii polski tenisista przegrał jedynego gema przez moment dekoncentracji tracąc własny serwis w gemie piątym, kiedy prowadził już z podwójnym przełamaniem 4:0. W drugiej partii Gruzin jedyny punkt zdobył w gemie trzecim, w którym jedyny raz w meczu zdołał utrzymać własny serwis, ale to wszystko na co było go stać w rywalizacji z “Szumim”.", "– Zmiana rywala tuż przed meczem zawsze jest sporym utrudnieniem. Wiadomo, że wcześniej przygotowujemy się taktycznie od konkretnego zawodnika, więc jakby w ostatniej chwili trzeba trochę to wszystko ułożyć na nowo. Ale na szczęście na korcie wszystko układało się po mojej myśli i jestem zadowolony z meczu. Różnica w rankingu była bardzo duża, na korcie też. Przeciwnik starał się skracać wymiany i nie wchodzić w dłuższe granie ze mną. Ale większość piłek toczyła się pod moje dyktando – powiedział Majchrzak, który do zdobycia pierwszego punktu dla swojej drużyny potrzebował zaledwie 53 minut.", "Przebieg konfrontacji nie może jednak dziwić, gdyż Bakszi to tenisista bez żadnego doświadczenia w ATP Tour występujący w imprezach ITF World Tennis Tour. Różnica 855 lokat w rankingu ATP na korcie była aż nadto widoczna. Podkreślić jednak trzeba, trzeba, że swobodnie, “na luzie” grający Kamil Majchrzak popisał się sporą ilością bardzo efektownych zagrań.", "– Cieszy zwycięstwo, choć wiadomo, że ten mecz nie jest szczególnie miarodajny, jeśli chodzi o sprawdzenie faktycznej formy. Ale generalnie po dwóch meczach w Sydney jestem zadowolony ze swojej gry, jedynie chciałbym gdzieś tam trochę serwis poprawić. Wiadomo, że dzisiaj rywal nie wywierał zbytniej presji na returnie, ale przede mną ciężki pojedynek z jednym ze świetnych Argentyńczyków, najprawdopodobniej wyjdę na koryt przeciwko Delbonisowi. W środę już nie będę mógł sobie pozwolić na najmniejsze nawet słabości. Ale cieszy, że pokonaliśmy Grecję i Gruzję. Teraz przed nami najważniejsze spotkanie, którego stawką będzie awans do półfinału ATP Cup – uważa Majchrzak. ", "W meczu pierwszych rakiet drużyn Hubert Hurkacz (9, ATP) wygrał z Aleksandre Metrevelim (571. ATP) 6:7 (5), 6:3, 6:1, ale w przeciwieństwie do Majchrzaka, wcale nie miał łatwo i zanim zszedł z kortu jako zwycięzca, musiał się sporo namęczyć. Zdecydowanie niżej notowany przeciwnik zmusił Hurkacza do sporego wysiłku.", "Pierwszego seta, w którym nie było przełamań, wrocławianin przegrał po tie-breaku i dopiero w dalszej fazie meczu zarysowała się przewaga Polaka. W secie drugim Hurkacz już w gemie otwarcia uzyskał przełamanie i mimo sporej liczby błędów utrzymał przewagę, kończąc partię zwycięstwem 6:3 po jeszcze jednym przełamaniu serwisu Gruzina w gemie dziewiątym. W decydującym secie wyższość Hubiego nie podlegała już dyskusji. Polak zaliczył przełamanie w drugim gemie, szybko objął prowadzenie 3:0, w ogóle oddał w tej partii rywalowi tylko jednego gema i po wygranej 6:1 mógł się cieszyć ze zwycięstwa. W zasadzie ten mecz tak jak trzecia partia powinien wyglądać od początku, ale wszystko skończyło się pomyślnie, nie ma więc co narzekać.", "Dodać warto, że Hubert Hurkacz, który przed dwoma laty w pierwszej edycji ATP Cup, choć reprezentacja Polski nie wyszła z grupy, wygrał wszystkie swoje mecze singlowe (w drugiej edycji Polacy nie uczestniczyli), w ATP Cup w meczach gry pojedynczej wciąż pozostaje niepokonany.", "Dodajmy także, że Kamil Majchrzak i Hubert Hurkacz “dorzucili” sobie po 20 punktów do rankingu ATP.", "Już po meczu Hurkacza z Metrevelim reprezentacja Polski prowadząc 2:0 miała zapewnione zwycięstwo w spotkaniu. W grze podwójnej polska para Szymon Walków/Jan Zieliński pokonała po super tie-breaku gruziński duet Bakszi/Zura Tkemaladze 6:7 (2), 6:2, 10-6, a Polska wygrała z Gruzją 3:0.", "Mecz deblowy był wyrównany. Polacy od początku sprawiali nieco lepsze wrażenie, ale na rezultat się to nie przekładało. W pierwszym secie aż do wyniku 5:5 obie pary utrzymywały podanie. W gemie 11. przełamanie zanotowali Polacy, ale Gruzini błyskawicznie odpowiedzieli re-breakiem przełamując serwis Walkowa, a w tie-breaku okazali się wyraźnie skuteczniejsi. Nasi tenisiści nie załamali się jednak niepowodzeniem, w drugiej odsłonie szybko uzyskali przełamanie i utrzymując przewagę wygrali seta pewnie 6:2. O wyniku debla rozstrzygnął więc super tie-break, w którym szalę zwycięstwa na swoją korzyść przechylili Walków i Zieliński zwyciężając 10-6.. Polacy od wyniku 2:3 zdobyli cztery punkty z rzędu (6-3) i choć rywale zbliżyli się jeszcze na jeden punkt (6-5) końcówka decydującej rozgrywki należała do biało-czerwonych.", "Dodać tylko można, że to pierwszy w historii mecz deblowy wygrany przez polskich tenisistów w turnieju ATP Cup (we wszystkich spotkaniach przed dwoma laty oraz w sobotnim spotkaniu z Grecją (czytaj też: ", "), w grze podwójnej górą byli rywale).", "Polacy byli faworytami spotkania z Gruzją i z roli faworyta się wywiązali, mimo pewnych kłopotów Huberta Hurkacza oraz pary deblowej, wygrywając 3:0. Ażeby jednak reprezentacja Polski  realnie mogła myśleć o awansie do półfinału, w środę, w spotkaniu z Argentyną, zwłaszcza Hubert Hurkacz musi zaprezentować znacznie lepszą dyspozycję.", "Oprócz Hurkacza, Majchrzaka, Walkowa i Zielińskiego, w składzie polskiej drużyny na ATP Cup znalazł się także Kacper Żuk (LOTOS PZT Team). Zespół prowadzi Marcin Matkowski, były siódmy deblista świata i finalista wielkoszlemowego US Open oraz ATP Finals w parze z Mariuszem Fyrstenbergiem, kapitanem reprezentacji Polski w Pucharze Davisa.", "Po dwóch kolejkach liderem grupy D jest Argentyna, która pokonała Gruzję i Grecję po 3:0. Polacy zajmuję drugie miejsce w tabeli, dzięki wygranym z Grecją 2:1 i Gruzją 3:0. Awans do półfinału wywalczy tylko zwycięzca fazy zasadniczej i spotka się z nim 7 stycznia z najlepsza ekipą grupy A.", "Kamil Majchrzak – Aleksandre Bakszi 6:1, 6:1; Hubert Hurkacz – Aleksandre Metreveli 6:7 (5), 6:3, 6:1", "Szymon Walków/Jan Zieliński – Aleksandre Bakszi/Zura Tkemaladze 6:7 (2), 6:2, 10-6", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W sobotę Polacy otworzą sezon 2022 występem w ATP Cup", "date": "\n\t\t\t\t\t\t\t\t\t\t30 grudnia, 2021\t\t\t\t\t", "text": ["Pierwszy mecz polska ekipa zagra już w Nowy Rok, o godzinie 7.30 (polskiego czasu), spotka się w grupie D z groźną Grecją, której liderem jest Stefanos Tsitsipas, aktualny czwarty tenisista świata. Do Sydney przyjechali też jego brat Petros Tsitsipas (771. W ATP), Michail Pervolorakis (399.), Marcos Kalovelonis (855.) i Aristotelis Thanos (1076.).", "Ozdobą tego spotkania powinien być pojedynek liderów obu drużyn, którzy się dobrze znają. 24-letni Hurkacz dwukrotnie zdołał już pokonać wyżej notowanego 23-letniego Greka na otwartych kortach o twardej nawierzchni i to  w dwóch prestiżowych turniejach ATP 1000 w Montrealu (2019) i Miami (2021). Polak przegrywał z nim dotychczas sześć razy, w tym czterokrotnie na twardej nawierzchni pod dachem (w Sydney rywalizacja toczyć się będzie w hali Qudus Bank Arena).", "– Ze Stefanosem mamy zaległe „porachunki” na korcie i liczę, że uda mi się z nim znowu wygrać i poprawić dotychczasowy bilans. Ale niezależnie od wyniku tego pojedynku wierzę, że Kamil lub Kacper zdobędą ważny punkt    w singlu na drugiej rakiecie. Pewnie w deblu zagram z Jankiem, z którym wygraliśmy turniej ATP w Metz na jesieni. Mam nadzieję, że rozpoczniemy start w ATP Cup od zwycięstwa. To bardzo ważny turniej, w którym można grać dla kraju i fajnie byłoby go wygrać. Ale takim planem minimum jest dla nas wyjście z grupy do półfinału, zobaczymy czy nam się to uda – uważa Hurkacz, który przed dwoma laty w ATP Cup był niepokonany w singlu.", "Wówczas pokonał kolejno Argentyńczyka Diego Schwartzmana, Chorwata Bornę Corica i Austriaka Dominica Thiema (wtedy nr 4. na świecie). Nie powiodło się za to Hubertowi w deblu, w którym z Łukaszem Kubotem ponieśli w sumie trzy porażki. Mimo to Polska odniosła wtedy zwycięstwo nad Austrią, bo drugi punkt w singlu zdobył Kacper Żuk, ogrywając w trzech setach Austriaka Dennisa Novaka, wówczas 108. w klasyfikacji tenisistów.", "– To był ważny mecz, bo pokazał mi, że stać mnie na wygrywanie z dużo wyżej notowanymi zawodnikami. Wtedy ja byłem przecież sklasyfikowany o prawie 350 miejsc niżej od Dennisa. Od tego czasu nabrałem większego doświadczenia i ogrania, jestem też prawie w połowie drugiej setki rankingu, więc z większą pewnością wychodzę na kort przeciwko wyżej notowanym rywalom. Zresztą w ostatnim sezonie wygrałem kilka meczów z takimi graczami i odniosłem pierwsze zwycięstwo w challengerze ATP, a w kilku innych osiągałem również dobre wyniki – wspomina Żuk.", "Pierwsza edycja ATP Cup okazała się pechowa dla Kamila Majchrzaka, który podczas meczu z Argentyńczykiem Guido Pellą doznał nietypowej kontuzji przeciążeniowej (pęknięcie kości miednicy) i potem musiał pauzować przez sześć miesięcy.", "– Mam nadzieję, że limit problemów zdrowotnych wyczerpałem w ciągu dwóch ostatnich sezonów. Jeśli tylko uda mi się przypilnować zdrowia i sukcesywnie dokładać do mojego tenisa kolejne poprawione elementy gry przez szwedzkiego trenera Joakima Nystroema, to powinienem w 2022 roku zaatakować TOP 100. Stać mnie na powrót do czołowej setki i regularną grę w turniejach Wielkiego Szlema. W najbliższym sezonie chciałbym się znaleźć co najmniej w okolicach 70. miejsca na świecie i zdobyć pierwszy tytuł w imprezie rangi ATP Tour – uważa zawodnik LOTOS PZT Team, sklasyfikowany obecnie na 117. miejscu na świecie.", "– Patrząc na nasze obecne rankingi i „siłę ognia”, to nie da się ukryć, że należymy faworytów grupy D. Wiadomo, że Grecy mają Tsitsipasa, czwartego na świecie, ale przynajmniej „na papierze” powinniśmy zwyciężyć w meczu otwarcia. Ale wiadomo, że liczby nie grają na korcie i trzeba po prostu zdobyć co najmniej dwa punkty, no i trochę wytrzymać presję, bo jednak trochę na nas ciąży. Naprawdę wierzę, że stać nas na wyjście z grupy do półfinału, ale nie można lekceważyć nikogo z rywali, a szczególnie najmocniejszej rankingowo w naszej grupie Argentyny – dodał Majchrzak.", "W drugim meczu fazy zasadniczej, w poniedziałek 3 stycznia, Polacy spotkają się z ekipą Gruzji, która przyleciała do Sydney w składzie: Nikoloz Basilaszwili (22. w ATP), Aleksandre Metreveli (571.), Aleksandre Bakszi (972.), Saba Purtseladze (1115.) i Zura Tkemaladze (1314.).", "Na koniec rywalizacji, w środę 5 stycznia, czeka ich okazja do rewanżu za porażkę ATP Cup przed dwoma laty z Argentyną. W szeregach tego zespołu z Ameryki Południowej znajdziemy: Diego Schwartzmana (29. w ATP), Federico Delbonisa (44.), Federico Corię (62.) oraz świetnych deblistów Maximo Gonzaleza (22. w ATP) i Andresa Molteniego (46.). Warto przypomnieć, że w pojedynkach Hurkacz-Schwartzman jest remis 1-1, przy czym Polak pokonał rywala na twardym korcie, a przegrał z nim na ziemnym.", "– Mecz z Argentyną może być tak naprawdę meczem o miejsce w półfinale. Przynajmniej bardzo bym tego chciał. Polecieliśmy do Sydney, żeby wyjść z grupy i wierzę, że nas na to stać. Mamy bardzo zgraną i zmotywowaną ekipę, atmosfera jest świetna, więc powinno to się przełożyć na wyniki na korcie. Mam nadzieję, że będzie sukces i że uda mi się dołożyć do niego swoją cegiełkę. Na jesieni awansowałem do pierwszej setki deblistów na świecie, a wcześniej        z Hubertem w parze zdobyłem pierwszy tytuł w cyklu ATP Tour w Metz, więc jestem na wznoszącej. Wcześniej                 z Szymonem Walkowem byłem w finale podobnej imprezy w Gstaad i razem wygraliśmy kilka challengerów ATP, więc      w deblu kapitan ma kilka możliwych wariantów – powiedział Zieliński, obecnie numer 96. w deblowym rankingu ATP.", "Zieliński w styczniu po raz pierwszy wystąpi w Wielkim Szlemie, a w Australian Open jego partnerem będzie Kazach Aleksander Bublik. Natomiast Walków, sklasyfikowany na 114. pozycji na świecie, nie zakwalifikował się do głównej drabinki w Melbourne, ale w ubiegłym sezonie miał okazję do wielkoszlemowego debiutu podczas Roland Garros. Wystąpił razem z Hurkaczem, podobnie jak w US Open, przy czym w Nowym Jorku osiągnęli drugą rundę.", "– Na pewno przed nami duże wyzwanie, ale myślę, że jesteśmy w stanie wiele osiągnąć. Mamy w składzie Huberta, którego w singlu wspierać będą Kamil i Kacper. Mamy kilka wariantów na debla, bo Janek czy ja jesteśmy w stanie stworzyć mocną parę z Hubertem. A też razem jesteśmy coraz bardziej zgrani, mamy za sobą nie tylko dobre starty       w Tourze i challengerach, ale też wygrane mecze w Pucharze Davisa. Także patrząc, że w takim składzie w Sydney mamy wiele możliwości taktycznych, to na pewno możemy sporo osiągnąć i zaskoczyć rywali w grupie. Na pewno wszystkim nam bardzo zależy na awansie do półfinału, więc w każdym spotkaniu będziemy się starali walczyć o zwycięstwo – uważa Walków.", "Najlepszy zespół grupy D w półfinale trafi na zwycięzcę grupy A, w której rywalizują triumfatorzy pierwszej edycji ATP Cup w 2020 r. Serbowie (osłabieni brakiem Novaka Djokovica), Hiszpanie, Norwegowie i Chilijczycy.", "Polską drużynę w Sydney poprowadzi Marcin Matkowski, były siódmy deblista świata i finalista wielkoszlemowego US Open i kończącego sezon ATP Finals w Londynie (obydwa w 2011 r.) w parze z Mariuszem Fyrstenbergiem, obecnym kapitanem reprezentacji Polski w Pucharze Davisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "1 stycznia rusza ATP Cup w Sydney. Polacy grają w Nowy Rok… rano. Zabraknie Djokovicia", "date": "\n\t\t\t\t\t\t\t\t\t\t31 grudnia, 2021\t\t\t\t\t", "text": ["Podział na grupy w ATP Cup w Sydney", "W imprezie wystąpią męskie reprezentacje 16 krajów. Spośród uprawnionych ekip zabraknie Szwajcarów. Nie miało być również Francuzów, dlatego w gronie uczestników znaleźli się Amerykanie oraz Australijczycy, Gospodarze otrzymali “dziką kartę”. W środę okazało się, że ostatecznie zagrają jednak Trójkolorowi, bowiem w ostatniej chwili,  po tym jak stało się pewne, że nie mogą zagrać Dominic Thiem ani Dennis Novak, wycofali się Austriacy. Właśnie Francuzi zastąpią w grupie B Austriaków. Organizatorzy w środę potwierdzili też oficjalnie, że w reprezentacji Serbii nie wystąpi lider rankingu ATP Novak Djoković. Podział na grupy:", " Serbia (Milojević, Lajović, Krajinović, Cacić, M. Sabanov), Norwegia (Ruud, Durasovic, Hellum-Lilleengen, Rivera, A. Petrovic), Chile (Garin, Tabilo, Barrios Vera), Hiszpania (Bautista Agut, Carreno Busta, Ramos-Vinolas, Davidovich Fokina, P. Martinez).", " Rosja (Miedwiediew, Safiullin, Donskoj, Karlowski), Włochy (M. Berrettini, Sinner, Sonego, Bolelli, Fognini), Francja (Humbert, Rinderknech, Roger-Vasselin, Martin), Australia (De Minaur, Duckworth, Purcell, Peers, Saville).", " Niemcy (A. Zverev, Struff, Hanfmann, Krawietz, Puetz), Kanada (Auger-Aliassime, Shapovalov – udział niepewny z powodu zakażenia koronawirusem, B. Schnur, Polansky, Diez), Wielka Brytania (Norrie, Evans, L. Broady, Salisbury, J. Murray), USA (Fritz, Isner, Nakashima, Ram, Krajicek).", " Grecja (S. Tsitsipas, Pervolorakis, P. Tsitsipas, Kalovelonis, Thanos), Polska (Hurkacz, Majchrzak, Żuk, Zieliński, Walków), Argentyna (Schwartzman, Delbonis, Coria, M. Gonzalez, Molteni), Gruzja (Basilashvili, Metreveli, Bakshi, Tkemaladze, Purtseladze).", "Na spotkanie składają się dwa mecze gry pojedynczej oraz mecz deblowy. Na początek zawsze mecz „drugich rakiet” rywalizujących drużyn, następnie mecz „rakiet numer 1”, na koniec mecz gry podwójnej. W fazie grupowej każda drużyna zmierzy się z każdą. Do półfinału awansują zwycięzcy grup. Najlepszy zespół grupy A spotka się ze zwycięzcą grupy D, a najlepszy zespół grupy B, ze zwycięzcą grupy C.", "Spotkania rozgrywane będą na Ken Rosewall Arena i Sydney Super Dome w Sydney, od 1 do 9 stycznia 2022 roku. Fazę grupową zaplanowano na 1-6 stycznia, półfinał A-D na 7 stycznia,  półfinał B-C na 8 stycznia, finał na 9 stycznia. Pula nagród w trzeciej edycji ATP Cup wynosi aż 10 milionów dolarów, więc z pewnością jest o co walczyć i nie można traktować tych zawodów jako meczów pokazowych. można zyskać trochę punktów do rankingu ATP, dla tenisistów będzie to zarazem ważny sprawdzian przed wielkoszlemowym Australian Open 2022. (17-30 stycznia).", "Polacy na inaugurację zmagań grupowych zmierzą się 1 stycznia z reprezentacją Grecji. Początek spotkania zaplanowanego w sesji wieczornej w Sydney, o godzinie 7.30 czasu polskiego.", "W grze pojedynczej awizowane są mecze Kamil Majchrzak (117. ATP) – Michail Pervolarakis (399. ATP) – 7.30 czasu polskiego, następnie Hubert Hurkacz (9. ATP) – Stefanos Tsitsipas (4. ATP).", "W pierwszym dniu w „polskiej” grupie D już wcześniej, w sesji dziennej w Sydney, odbędzie się spotkanie Argentyna – Gruzja, którego początek równo z wybiciem Nowego Roku w Polsce.", "Ponadto na 1 stycznia zaplanowane są spotkania Chile – Hiszpania, Serbia – Norwegia (grupa A). W niedzielę 2 stycznia do rywalizacji przystąpią drużyny grup B oraz C. W grupie A broniąca trofeum reprezentacja Rosyjskiej Federacji Tenisowej (RTF – Russian Tennis Federation) zmierzy się z Francją, a Włochy z Australią. W grupie C odbędą się natomiast spotkania Kanada – USA oraz Niemcy – Wielka Brytania.", "Biało-czerwoni (kapitan Marcin Matkowski) w poniedziałek 3 stycznia grać będą z Gruzją i tu w singlu szykują się mecze Kamil Majchrzak – Aleksander Metreveli (571. ATP) oraz Hubert Hurkacz – Nikoloz Basilashvili (22. ATP). Na na koniec zmagań grupowych w środę 5 stycznia Polaków czeka spotkanie z Argentyną, w którym w singlu prawdopodobne są mecze Kamil Majchrzak – Federico Delbanis (44. ATP) oraz Hubert Hurkacz – Diego Sebastian Schwartzman (13. ATP)). Te spotkania w sesji dziennej w Sydney, a więc w Polsce w środku nocy.", "  ", "Chile – Hiszpania; Argentyna – Gruzja", " ", "Serbia – Norwegia; Grecja – Polska", "  ", "Rosja – Francja; Kanada – USA", "Włochy – Australia; Niemcy – Wielka Brytania", "Polska – Gruzja; Norwegia – Hiszpania", "Grecja – Argentyna; Serbia – Chile", "Niemcy – USA; Włochy – Francja", "Kanada – Wielka Brytania; Rosja – Australia", "Norwegia – Chile; Polska – Argentyna", "5", "Serbia – Hiszpania; Grecja – Gruzja", "    ", "Rosja – Włochy; Wielka Brytania – USA", "Francja – Australia; Niemcy – Kanada", "—————————————————————", "półfinał 1: zwycięzca grupy A – zwycięzca grupy D", "półfinał 2: zwycięzca grupy B – zwycięzca grupy C", "finał", "Reprezentacja Polski wystąpi w ATP Cup po raz drugi. W I edycji w roku 2020 biało-czerwoni (kapitan Marcin Matkowski) w składzie Hubert Hurkacz, Kamil Majchrzak, Kacper Żuk, Wojciech Marek, Łukasz Kubot, trafili do grupy E z Austrią, Chorwacją i Argentyną zajmując w niej trzecie miejsce za reprezentacjami Argentyny i Chorwacji, a przed Austrią. Polacy przegrali z Argentyną 1:2 (punkt zdobył Hubert Hurkacz wygrywając z Diego Schwartzmanem 4:6, 6:2, 6:3, ulegli  Chorwacji 1:2 (punkt zdobył Hubert Hurkacz pokonując 6:2, 6:2 Bornę Coricia) oraz wygrali 2:1 z Austrią (punkty zdobyli Kacper Żuk, który pokonał Dennisa Novaka 5:7, 7:6 (3), 6:3 oraz Hubert Hurkacz, pokonując Dominica Thiema 3:6, 6:4, 7:6 (5).", "Wówczas nasza reprezentacja nie wyszła z grupy, ale zwłaszcza Hubert Hurkacz, który wygrał dwa mecze singlowe, na pewno ATP Cup źle nie wspomina. Teraz szanse na wyjście z grupy (choć wtedy „wychodziły” dwie drużyny, a w trzeciej edycji tylko jedna), wydają się większe. Nasi tenisiści zapowiadają, że chcą powalczyć nawet o zwycięstwo w całej imprezie, aczkolwiek ewentualny awans do finału to pewne kłopoty dla Kamila Majchrzaka (czytaj też: ", ") i Kacpra Żuka, bowiem już dzień po finale – 10 stycznia- rozpoczynają się trzystopniowe kwalifikacje do wielkoszlemowego Australian Open, do których Majchrzak i Żuk są zgłoszeni.", "Transmisje całego turnieju ATP Cup 2022 na sportowych antenach Polsatu. W Polsacie Sport, Polsacie Sport Extra oraz Polsacie Sport News pokazane zostaną w całości wszystkie spotkania (wszystkie mecze) zarówno fazy grupowej jak i fazy pucharowej. Całe spotkanie Grecja – Polska w sobotę od 7.30, spotkanie Polska – Gruzja od godziny 0.00 z niedzieli na poniedziałek czasu polskiego, zaś spotkanie Polska – Argentyna od godziny 0.00 z wtorku na środę naszego czasu w Polsacie Sport.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek i inne nastoletnie królowe tenisa", "date": "\n\t\t\t\t\t\t\t\t\t\t31 grudnia, 2021\t\t\t\t\t", "text": ["19-letnia Iga Świątek odniosła historyczny sukces w turnieju wielkoszlemowym Roland Garros 2020. Dziś ma już 20 lat, ale warto podsumować dotychczasowe dokonania Polki i zestawić je z innymi nastoletnimi królowymi kortów, jak Martina Hingis, Monica Seles czy Maria Szarapowa. Czy Iga ustabilizuje swoją pozycję w światowym tenisie? Wszystko na to wskazuje. A jak jej nastoletnie występy plasują ją wśród innych mistrzyń rakiety? Mało która z taką przebojowością podbijała świat tenisa.", "Na początku warto podkreślić jedno: może i ", "nie była najmłodszą zwyciężczynią wielkoszlemowego turnieju (pod tym względem 10 zawodniczek ją wyprzedziło), może z trzema wygranymi przed 20. urodzinami turniejami WTA jej statystyka wygląda mniej imponująco niż części koleżanek po fachu z dawnych lat, ale styl w jakim zmiotła z kortu wszystkie rywalki sprawia, że zasługuje na miejsce we wszystkich zestawieniach najlepszych tenisowych młodych gwiazd. Życzymy jej z całego serca, żeby za 10 lat była na szczycie wszystkich możliwych rankingów!", "Martina Hingis – najmłodsza dominatorka", "Urodzona w czechosłowackich Koszycach reprezentantka Szwajcarii pobiła wszelkie możliwe rekordy, wygrywając Wimbledon w grze podwójnej w wieku 15 lat i 9 miesięcy. W singlu jeszcze przed szesnastymi urodzinami była półfinalistką US Open i ćwierćfinalistką Australian Open. Nic dziwnego, że już na początku 1997 roku stała się światowym numerem 1, a trzy miesiące po swoich 16. urodzinach wygrała singlowy turniej Australian Open, stając się do dziś najmłodszą zawodniczką w historii, której udała się ta sztuka w Wielkim Szlemie. W tym samym roku była o krok od wygrania wszystkich czterech najbardziej prestiżowych turniejów, jednak uniemożliwiło jej to potknięcie w finale Rolanda Garrosa, w którym uległa innej młodziutkiej sensacji, Chorwatce Ivie Majoli. To był szok dla tenisowego świata, bo Hingis jechała do Paryża z serią 40 wygranych meczów z rzędu!", "– Od początku do końca czułam, że mam wszystko pod kontrolą – mówiła po spotkaniu szczęśliwa Majoli, która zresztą później stała się jedną z najlepszych przyjaciółek Martiny. Niezwykle utalentowana Hingis miała świat u stóp i wydawało się, że na lata zdominuje światowy tenis. Jednak mimo wielkiej formy w kluczowych momentach najpierw zawodziła głowa, a później ciało. – Steffi miała jakieś tam wyniki w przeszłości, ale teraz tenis jest szybszy, bardziej atletyczny. Jest stara i jej czas minął – mówiła o 30-letniej Steffi Graf przed finałem Rolanda Garrosa w 1999 roku, po czym go przegrała, będąc w pewnym momencie o trzy piłki od sięgnięcia po puchar. Po meczu zalała się łzami, wybuczana przez trybuny za dyskusje z sędzią. Coś w niej pękło. Po tym meczu przez kolejne blisko 20 lat tenisowej kariery już tylko raz sięgnęła po wielkoszlemowe zwycięstwo w singlu – w 1999 roku w Australii.", "Kolejne lata to walka z kontuzjami, kontrowersyjna dyskwalifikacja za posiadanie mikroskopijnej dawki niedozwolonej substancji w organizmie i wreszcie wielki powrót, który po latach znów uczynił z niej zwyciężczynię turniejów, tym razem w deblu. Między pierwszym a ostatnim zwycięstwem Martiny w Wielkim Szlemie minęło 21 lat. Kiedy jako 37-latka podnosiła w górę puchar za wygranie deblowego US Open, miała w sobie dużo więcej pokory od nastolatki, która kiedyś myślała, że cały świat padnie przed nią na kolana.", "Monica Seles – dramat przed kamerami", "„Gdyby nie została dźgnięta nożem, byłaby najlepszą w historii” – taką opinię o dziewięciokrotnej zwyciężczyni turniejów wielkoszlemowych w singlu głosi wielu ekspertów i historyków sportu. Urodzona w Nowym Sadzie w Jugosławii Monica Seles przed 20. urodzinami wygrała trzy razy Australian Open i Rolanda Garrosa, a także dwukrotnie zwyciężyła w US Open. Wszystko skończyło się w 1993 roku w Hamburgu. Günter Parche – oszalały kibic wielkiej rywalki Seles, Steffi Graf – w trakcie ćwierćfinałowego spotkania turnieju WTA pomiędzy Seles, a Magdalena Maleevą, dźgnął zawodniczkę z Jugosławii nożem między łopatki. Tenisistka trafiła do szpitala a napastnik za kratki, ale tylko po to, żeby zostać uznanym za niepoczytalnego i skazanym na dwa lata okresu próbnego i leczenie psychiatryczne.", "Fizyczne urazy Seles szybko zostały zaleczone, ale pod względem mentalnym już nigdy nie była sobą. Zniesmaczona brakiem kary dla napastnika zapowiedziała, że jej noga już nigdy więcej nie stanie na niemieckim korcie. – Ludzie wydają się zapominać, że ten człowiek celowo dźgnął mnie nożem i nie poniósł żadnej kary. Nie czułabym się komfortowo wracając tam i nie sądzę, żeby to się miało zdarzyć – powiedziała.", "W efekcie ataku nożownika, Seles popadła w depresję i zaburzenia odżywiania. Na kort wróciła dopiero po dwóch latach, już jako Amerykanka, a nie Jugosłowianka, ale z zachowanym numerem 1 w światowym rankingu. Dla swojej nowej ojczyzny szybko zdobyła kolejny – już czwarty w swojej karierze – tytuł w Australian Open. W kolejnych latach utrzymywała się w światowej czołówce, ale w kluczowych momentach musiała uznać wyższość młodszych i bardziej głodnych sukcesu rywalek.", " – ", " ", " ", "Pod względem samych liczb: wieku, w którym rozpoczęła wygrywać czy wygranych turniejów w wieku nastoletnim, nasza zawodniczka ustępuje wielu rywalkom. Patrząc jednak na styl jej wygranych w zeszłorocznym French Open czy tegorocznym turnieju WTA w Rzymie, jej dotychczasowa kariera jest nie tylko imponująca, ale przede wszystkim zwiastuje wielkie sukcesy w przyszłości. W tym roku w Paryżu Iga dotarła do ćwierćfinału gry pojedynczej i finału debla z Bethanie Mattek-Sands. To więcej niż przyzwoite wyniki. ", "Z czego wynika taka wiara w to, że Świątek pozostanie na lata „królową mączki”? Wystarczy popatrzeć na jej niezwykle agresywny i skuteczny sposób gry. Kiedy jest w formie i wytrzymuje psychicznie w kluczowych chwilach, żadna rywalka na świecie nie ma z nią szans. W zeszłym roku przekonały się o tym wszystkie rywalki na paryskich kortach – Polka stała się najniżej rozstawioną w rankingu WTA zwyciężczynią French Open i najmłodszą mistrzynią turnieju od czasów Moniki Seles. W żadnym ze spotkań nie straciła więcej niż 5 gemów, wygrywając wszystkie sety na drodze do turnieju – skuteczniejsza była tylko raz w historii Steffi Graf, która w 1988 roku straciła na drodze do tytułu 20 gemów.", "Mimo sukcesu, który już na stałe zapewnił Idze miejsce w historii tenisa, trudno oprzeć się wrażeniu, że Polka dopiero się rozkręca. A jeśli będą ją omijać kontuzje, to za kilkanaście lat pod względem liczby sukcesów może jej być bliżej do kolejnych opisywanych przez nas zawodniczek, niż do Seles i Hingis, które na zawsze pozostały wybitnymi nastolatkami, które z różnych przyczyn szybko przestały wygrywać. Świątek może stać się żeńskim Rafą Nadalem – niekwestionowaną królową Paryża i legendą dyscypliny.", "Steffi Graf – królowa na dłużej", "Młodo wspiąć się na szczyt i rozgościć się na nim przez lata – to marzenie wszystkich sportowców. Jednym z przykładów takiej kariery jest Steffi Graf, która swój pierwszy wielkoszlemowy tytuł również zdobyła przed 18. urodzinami, ale w przeciwieństwie do Seles i Hingis, utrzymała się na szczycie aż do zakończenia kariery w wieku 30 lat. Była numerem 3 światowego tenisa, kiedy uznała, że już wystarczy. – Tenis zawsze stanowił część mojego życia, ale nigdy nie był całym moim życiem. Zawsze miałam wystarczająco dużo zainteresowań, które wypełniały mój czas wolny. W taki sposób egzystowałam od początku kariery sportowej i to na pewno pomogło mi przestać grać profesjonalnie. Ba, w pewnym momencie nie mogłam się doczekać sportowej emerytury, ponieważ kontuzje i ból fizyczny przeszkadzały mi w czerpaniu radości z gry – opowiadała.", "W trakcie kariery 22 razy wygrywała turnieje wielkoszlemowe, będąc wybitną na każdej nawierzchni. Między 1987 a 1999 były tylko dwa lata, w których nie wygrała ani jednego z czterech najważniejszych turniejów. Jest też jedyną w historii zdobywczynią klasycznego Złotego Wielkiego Szlema – w 1988 roku jako 19-latka do zwycięstw w Melbourne, Paryżu, Londynie i Nowym Jorku dołożyła złoty medal igrzysk w Seulu. Jej przykład, podobnie jak kolejnej w naszym zestawieniu Sereny Williams, niech będzie drogowskazem dla Igi Świątek i dowodem na to, że wczesne wejście na szczyt nie musi być początkiem drogi w dół. Graf wiedziała też, kiedy, parafrazując Perfect, „zejść ze sceny niepokonanym”.", "Serena Williams – siła, która miażdżyła rywalki", "Odpowiednie wyczucie momentu na skończenie kariery, które udało się Steffi Graf, nie do końca wyszło Serenie Williams, która w wieku 39 lat jest już cieniem dawnej siebie i nic nie wskazuje na to, żeby do imponującej listy sukcesów miała jeszcze coś dołożyć. Nie zmienia to faktu, że jest jedną z najwybitniejszych zawodniczek w historii tenisa i dominatorką, na którą przez wiele lat nie było mocnych.", "Pierwszy wielki sukces, podobnie jak pozostałe przedstawiane przez nas zawodniczki, odniosła, kiedy miała 17 lat i 350 dni. Była o tydzień młodsza niż Steffi Graf, kiedy sięgała po puchar w Paryżu. Amerykanka, jak można się spodziewać, na tenisowy szczyt wdarła się przed własną publicznością, na nowojorskich Flushing Meadows. Tam pokonała w finale rozstawioną z jedynką Martinę Hingis, dla której – jak się później miało okazać – był to przedostatni singlowy wielkoszlemowy finał. Żeby na stałe rozgościć się na szczycie, młodsza z sióstr Williams potrzebowała jeszcze trochę czasu na okrzepnięcie. W latach 2002-2016 tak naprawdę jedynym, co potrafiło ją powstrzymać przed wygrywaniem, były kontuzje. Gdy była zdrowa i w formie, jej niesamowita siła serwisu i uderzeń była bronią, przed którą rywalki nie potrafiły się obronić. Boleśnie przekonała się o tym w jedynym w karierze wielkoszlemowym finale nasza Agnieszka Radwańska. Niewiele zawodniczek tak długo, mimo problemów ze zdrowiem, potrafiło utrzymać się na szczycie i za to Serenie należy się wielki szacunek. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Urszula Radwańska z pozytywnym testem na Covid-19", "date": "\n\t\t\t\t\t\t\t\t\t\t1 stycznia, 2022\t\t\t\t\t", "text": ["Bardzo niefortunnie rozpoczął się rok 2022 dla Urszuli Radwańskiej. Zajmująca obecnie 231 miejsce w rankingu WTA młodsza z sióstr Radwańskich przebywa już w Australii, ale w piątek naszego czasu poinformowała w mediach społecznościowych, że kilka godzin po powitaniu w Melbourne Nowego Roku otrzymała pozytywny wynik testu na COVID-19.", "„Niestety, rok 2022 nie zaczyna się po mojej myśli. Dzisiaj w Melbourne wyszedł mi pozytywny wynik testu na COVID-19. Mimo mocnych objawów, mam nadzieję, że szybko się pozbieram. Przebywam w izolacji w pokoju hotelowym. Dbajcie o siebie i… Szczęśliwego Nowego Roku!” – napisała na Facebooku tenisistka z Krakowa.", "Pozytywny wynik testu na COVID-19 oznacza, że Urszula Radwańska musi zrezygnować z występu w turnieju ITF World Tennis Tour o puli nagród 60 tys. dolarów w miejscowości Bendigo (około 150 km od Melbourne), gdzie miała rozpocząć sezon 2022. Tenisistce należy życzyć, żeby zdołała dojść do siebie na kwalifikacje wielkoszlemowego Australian Open 2022, które rozpoczną się w Melbourne 10 stycznia (Australian Open 2022 odbędzie się w Melbourne w dniach 17-30 stycznia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup 2022. Polska pokonała Grecję", "date": "\n\t\t\t\t\t\t\t\t\t\t1 stycznia, 2022\t\t\t\t\t", "text": ["Nie doszło do bardzo ciekawie zapowiadającego się meczu Huberta Hurkacza ze Stefanosem Tsitsipasem. Mający ciągle problemy z łokciem czwarty tenisista świata wystąpił tylko w deblu. Ułatwiło to zadanie reprezentacji Polski, która zwycięstwo w spotkaniu zapewniła sobie już po meczach singlowych, które pewnie wygrali Kamil Majchrzak i Hubert Hurkacz, pokonując dużo niżej notowanych rywali.", "Na początek Kamil Majchrzak (117. ATP) zmierzył się z Michailem Pervolarakisem (399. ATP). Majchrzak już w drugim gemie przełamał podanie przeciwnika, objął prowadzenie na 3:0 i inicjatywy nie wypuścił do końca meczu, mając krótki przestój tylko we fragmencie drugiej partii. W pierwszym secie Szumi oddał przeciwnikowi jednego gema, w drugim, bardziej wyrównanym, roztrwonił wprawdzie początkowe prowadzenie, ale ostatecznie zwyciężył 6:1, 6:4.", "– Cieszę się z udanego rozpoczęcia sezonu. Znalazłem swój rytm od początku meczu. Byłem bardzo konsekwentny – ocenił Kamil Majchrzak.", "Hitem spotkania, nie tylko Grecja-Polska, ale całego pierwszego dnia imprezy, miał być mecz Huberta Hurkacza (9. ATP) z czwartą obecnie rakietą świata Stefanosem Tsitsipasem. Do tego pojedynku jednak nie doszło, bowiem borykający się ostatnio z problemami zdrowotnymi Stefanos Tsitsipas nie wystąpił w singlu. Czwarty tenisista świata został zastąpiony przez Aristotelisa Thanosa. Najlepszy polski tenisista z rywalem zajmującym w rankingu ATP 1076 pozycję nie mógł mieć kłopotów i wygrał łatwo 6:1, 6:2, zapewniając reprezentacji Polski zwycięstwo w całym spotkaniu.", "– Spodziewałem się gry z Tsitsipasem. Taktykę wraz z trenerami przygotowaliśmy na mecz z nim. Krótko przed pojedynkiem dowiedziałem się, że zagram z Thanosem. Nie znałem go. Dobrze serwował, ale wywierałem na nim presję. Miło wrócić po dwóch latach do Sydney – powiedział Hurkacz.", "W deblu Hubert Hurlacz i Jan Zieliński przegrali z parą grecką Michail Pervolarakis/Stefanos Tsitsipas po super tie-breaku 4:6, 7:5, 8-10. Pojedynek, choć już nie mógł zmienić losów całego spotkania, był bardzo zacięty i emocjonujący. Hurkacz i Zieliński, którzy w minionym sezonie wygrali w grze podwójnej turniej w Metz, w drugim secie obronili meczbola, doprowadzając do super tie-breaka, w nim jednak nieznacznie lepso okazali się Grecy.", "W meczach singlowych Federico Delbonis (44. ATP) bardzo pewnie wygrał z Aleksandrem Metrevelim (571. ATP) 6:1, 6:2 , a Diego Sebastian Schwartzman (13. ATP) również bardzo gładko, w identycznym stosunku, wygrał z Nikolozem Basilaszwilim (22. ATP) 6:1, 6:2. W meczu pierwszych rakiet drużyn, Schwartzman – Basilaszwili, Gruzin miał szanse na początku drugiego seta, ale Argentyńczyk wybrnął z opresji i nie dał już szans rywalowi.", "W grze podwójnej para argentyńska Maximo Gonzalez/Andres Molteni też oddała rywalom z Gruzji tylko trzy gemy w 47 minut pokonując 6:1, 6:2 duet Saba Purceladze/Zura Tkemaladze.", "We wszystkich meczach dominacja faworytów z Argentyny była zdecydowana. Tylko mecz Dalbanisa z Metrevelim trwał 65 minut, dwa pozostałe nawet nie godzinę.", "W sobotę 1 stycznia odbyły się także spotkania grupy A. Równo z wybiciem Nowego Roku w Polsce, równolegle ze spotkaniem grupy D  Argentyna–Gruzja rozpoczęło się spotkanie Chile–Hiszpania i właśnie w nim pierwszego gema w 2022 roku na światowych kortach wygrał Chilijczyk Alejandro Tabilo (139. ATP).", "Chilijczyk prowadził w pierwszym secie z o wiele wyżej notowanym Pablo Carreno-Bustą (20. ATP) 3:0 z przełamaniem i jeszcze 4:2, ale nie ugrał już do końca partii gema, przegrywając seta 4:6. Drugi set rozpoczął się identycznie, od prowadzenia Tabilo 3:0, ale tym razem Hiszpanowi nie poszło tak łatwo. Dopiero przegrywając 2:5 Carreno-Busta zaczął odrabiać straty, wyrównując na 5:5, nieco później doprowadził do wyrównania na 6:6 i dopiero w tie-breaku zapewnił sobie zwycięstwo w dwóch setach, wygrywając tie-breaka 7-4 i cały mecz 6:4, 7:6 (4).", "Drugi mecz singlowy tego spotkania zapowiadał się znacznie ciekawiej, gdyż rywali w rankingu ATP dzielą tylko dwie lokaty, a tymczasem był  bardzo jednostronny. Cristian Garin (17..ATP) w konfrintacji z Roberto Bautistą Agutem (19. ATP) zdobył zaledwie trzy gemy, przegrywając 0:6, 3:6 i już wówczas reprezentacja Hiszpanii miała zapewnione zwycięstwo.", "W deblu para hiszpańska Alejandro Davidovich Fokina/Pedro Martinez zwyciężyła po super tie-breaku duet chilijski Marcelo Tomas Barrios Vera/Alejandro Tabilo 7:6 (3), 4:6, 10-7, a całe spotkanie Hiszpania wygrała 3:0.", "W innym spotkaniu grupy A, najbardziej zaciętym ze wszystkich spotkań sobotnich, Serbia (mimo nieobecności w Sydney lidera rankingu ATP Novaka Djokovicia) wygrała z Norwegią 2:1. Filip Krajinović (42.ATP) pokonał Viktora Durasovica (345. ATP) 6:2, 7:5; Dusan Lajovic (33. ATP) przegrał z Casperem Ruudem (8. ATP) 3:6, 5:7, a w rozstrzygającym o wyniku spotkania deblu para serbska Nikola Cacic/Krajinović zwyciężyła parę norweską Durasovic/Ruud 7:6 (3), 6:3.", "W niedzielę 2 stycznia do rywalizacji przystąpią drużyny grup B oraz C. W grupie A broniąca trofeum reprezentacja Rosyjskiej Federacji Tenisowej (RTF – Russian Tennis Federation) zmierzy się z Francją, a Włochy z Australią. W grupie C odbędą się natomiast spotkania Kanada – USA oraz Niemcy – Wielka Brytania.", "Polacy w fazie grupowej zmierzą się z Gruzją. Ten mecz odbędzie się w poniedziałek 3 stycznia w sesji dziennej w Sydney, czyli w nocy z niedzieli na poniedziałek czasu polskiego. Początek równo o północy naszego czasu. Reprezentacja Polski będzie faworytem, a o awansie z grupy (do półfinału awansują tylko zwycięzcy grup) zadecyduje zapewne spotkanie Polska–Argentyna, które rozpocznie się po godzinie 0.00 z wtorku na środę naszego czasu.", "Przypomnijmy jeszcze, że wszystkie spotkania w całości transmitowane są na sportowych kanałach Polsatu: w Polsat Sport (tam między innymi spotkania Polaków). Polsat Sport Extra oraz Polsat Sport News.", "Hiszpania – Chile 3:0: Carreno Busta – Tabilo 6:4, 7:6 (4); Bautista Agut – Garin 6:0, 6:3; Davidovich Fokina/P. Martinez – Barrios Vera/Tabilo 7:6 (3), 4:6, 10:7.", "Argentyna – Gruzja 3:0: Delbonis – Metreveli 6:1, 6:2; Schwartzman – Basilashvili 6:1, 6:2; M. Gonzalez/Molteni – Purtseladze/Tkemaladze 6:1, 6:2.", "Polska – Grecja 2:1: Majchrzak – Pervolarakis 6:1, 6:4; Hurkacz – Thanos 6:1, 6:2; Hurkacz/Zieliński – Pervolarakis/S. Tsitsipas 4:6, 7:5, 8-10.", "Serbia – Norwegia 2:1: Krajinovic – Durasovic 6:2, 7:5; Lajovic – Ruud 3:6, 5:7; Cacic/Krajinović– Durasovic/Ruud 7:6 (3),6:3).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zagra z Darią Saville", "date": "\n\t\t\t\t\t\t\t\t\t\t3 stycznia, 2022\t\t\t\t\t", "text": ["Świątek i Saville zagrają ze sobą po raz pierwszy", "Mecz zostanie rozegrany we wtorek 4 stycznia około godziny 3 czasu polskiego w najbliższą noc z poniedziałku na wtorek (czytaj też: ", "). Obie tenisistki zmierzą się ze sobą po raz pierwszy.", "Wyjaśnić należy, że Daria Saville, to tenisistka dobrze znana w tenisowym światku. W latach 2009-2015 reprezentowała Rosję, wcześniej znana była pod panieńskim nazwiskiem Gawriłowa. Na początku grudnia 2021 roku została żoną Luke’a Saville’a, którego Hubert Hurkacz pokonał w I rundzie turnieju olimpijskiego w Tokio.", "Daria Saville, która w przeszłości była nawet 20 zawodniczką rankingu WTA, obecnie plasuje się dopiero w piątej setce, głównie z powodu problemów zdrowotnych. W turnieju Adelaide International 1 otrzymała od organizatorów “dziką kartę” do dwustopniowych kwalifikacji, które przebrnęła pomyślnie pokonując Amerykankę Catherine McNally 6:3, 6:4 oraz Brytyjkę Katie Boulter 7:5, 3:6, 6:4.", "W karierze Daria Saville w głównym cyklu WTA Tour sięgnęła po jeden tytuł w grze pojedynczej, w 2017 roku triumfując w New Haven 2017. Na koncie ma również trzy finały (Moskwa 2016, Strasburg i Hongkong 2017). Jej najlepszym wielkoszlemowym wynikiem jest IV runda Australian Open 2016 i 2017.", "Dodajmy jeszcze, że turniej Adelaide International 1 pokazywany jest w Polsce na antenach Canal+ Sport.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Faworyci raczej górą", "date": "\n\t\t\t\t\t\t\t\t\t\t7 stycznia, 2022\t\t\t\t\t", "text": ["W Australii trwa obecnie, oprócz najważniejszych ATP Cup i Adelaide International rangi WTA 500, również kilka innych turniejów, w których w piątek wyłoniono półfinalistów.", "Summer Set w Melbourne (mężczyźni, ATP 250)", "Najwyżej rozstawiony Hiszpan Rafael Nadal (6. ATP.) awansował walkowerem. Wcześniej w 1/16 finału miał wolny los, a w 1/8 finału wygrał pierwszy mecz po powrocie na korty, pokonując 6:2, 7:5 Litwina Ricardasa Berankisa (104. ATP). Półfinałowym rywalem Nadala będzie Emil Ruusuvuori (Finlandia, 95. ATP), który wyeliminował Alexa Molcana (Słowacja, 88. ATP), wygrywając 6:2, 6:1.", "Pozostałe ćwierćfinały: Maxime Cressy (USA, 112. ATP) – Jaume Munar (Hiszpania, 77. ATP)  7:6 (3), 6:4; Grigor Dimitrow (Bułgaria, 28. ATP) – Botic Van De Zandschulp (Holandia, 57. ATP) 6:7 (5), 6:0, 7:5.", "Adelaide (mężczyźni, ATP 250)", "Marin Cilić (Chorwacja, 30. ATP) – Laslo Djere (Serbia, 52. ATP) 6:2, 6:1; Gael Monfils (Francja, 21. ATP, najwyżej rozstawiony) – Tommy Paul (USA, 43. ATP) 6:4, 6:1; Karen Chaczanow (Rosja, 29. ATP) – Egor Gerasimov (Białoruś. 113. ATP) 7:5, 6:3; Thanasi Kokkinakis (Australia, 171. ATP) – Mikael Ymer (Szwecja, 94. ATP) 7:6 (11), 4:6, 6:4.", "Summer Set 1 w Melbourne (kobiety, WTA 250)", "Qinwen Zheng (Chiny, 126. WTA) – Ana Konjuh (Chorwacja, 67. WTA) 7:6 (1), 7:6 (6); Simona Halep (Rununia, 20. WTA) – Viktorija Golubic (Szwajcaria, 43. WTA) 6:2. 5:7, 6:4; Veronika Kudermetova (Rosja, 31. WTA) – Anastasia Potapova (Rosja, 69. WTA) 6:2,4:6,6:0; Naomi Osaka (Japonia, 13. WTA) – Andrea Petkovic (Niemcy, 75. WTA) 6:1, 7:5.", "Summer Set 2 w Melbourne (kobiety, WTA 250)", "Amanda Anisimova (USA, 78. WTA) – Irina Cameloa Begu (Rununia, 62. WTA) 2:6, 6:3, 6:2; Daria Kasatkina (Rosja, 26. WTA) – Nuria Parrizas-Diaz (66. WTA) 7:5, 6:1; Aliaksandra Sasnovich (Białoruś, 107. WTA) – Clara Tauson (Dania, 44. WTA) 6:3, 2:0 (krecz Dunki); Ann Li (USA, 47. WTA) – Kamilla Rakhimova (Rosja, 120. WTA) 6:1, 7:5.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Walków, Zieliński, Majchrzak i Żuk w drodze na ATP Cup", "date": "\n\t\t\t\t\t\t\t\t\t\t26 grudnia, 2021\t\t\t\t\t", "text": ["– To dzisiaj jest pierwszy dzień Bożego Narodzenia? Nie wiedziałem, to zaraz wracam do domu na świąteczny obiad – żartował przed odprawą bagaży Kacper Żuk, 169. tenisista w singlowym rankingu ATP Tour.", "– Jak to do domu?! Idziesz z nami o tam, bo tam już czeka na nas samolot – tonował Kacpra 97. obecnie deblista świata Jan Zieliński, który w styczniu zadebiutuje w Wielkim Szlemie. W Australian Open 2022 wystąpi w parze z Kazachem Aleksandrem Bublikiem i będzie jedynym Polakiem w drabince gry podwójnej.", "– Ja to dzisiaj rano podpadłem rodzinie, bo świąteczne śniadanie musieliśmy zjeść wszyscy o siódmej rano, żebym zdążył na samolot – wtórował kolegom Majchrzak, który najkrócej przed wylotem był w domu.", "W Szwecji, w znanej akademii pod Sztokholmem, przygotowywał się za to do nowego sezonu Kamil Majchrzak, 115. w rankingu ATP. Do domu przyleciał w dzień przed Wigilią, po godzinie 22, a już w sobotę ruszył do Sydney.", "– Takie już jest życie tenisisty, że ciągle jest na walizkach, nawet w święta. Ale wiadomo, lepiej lecieć na ATP Cup, niż nie lecieć, tym bardziej, że mamy zgraną drużynę i naprawdę liczymy na dobry wynik.  Co prawda w domu byłem właściwie tylko jeden dzień, ale była rodzinna Wigilia, spędziłem cały ten czas z najbliższymi i moją narzeczoną. No a teraz ruszam na turnieje do Australii, gdzie czeka mnie dość intensywne rozpoczęcie sezonu – powiedział Majchrzak.", "Jeszcze na lotnisku nie obyło się jednak bez niewielkich turbulencji. Już przy nadawaniu bagażu okazało się, że obsługa linii lotniczych – zanim je przyjęła – musiała się telefonicznie upewnić czy władze Australijskie wpuszczą Kamila do kraju po przylocie. To zamieszanie wynika ze skomplikowanych procedur dotyczących pandemii koronawirusa, ale wszystko skończyło się pomyślnie.", "– Uff. Przez chwilę naprawdę pomyślałem, że mogę nie polecieć do Australii. Początkowo mi powiedzieli, że to może potrwać co najmniej 15 minut, ale sytuacja się rozwiązała szybciej. Ja to zawsze mam jakiegoś pecha. W sumie już drugi raz mi się coś takiego zdarzyło tuż przed wylotem na turnieje – tłumaczył zamieszanie Majchrzak, aktualnie 115. singlista w rankingu ATP Tour.", "– Kamil, z tobą są zawsze jakieś problemy. Mnie odprawili błyskawicznie i powiedzieli, że w Australii już na mnie czekają. Może po prostu znowu wziąłeś ze sobą zbyt duży bagaż? – dodał Zieliński wyraźnie rozbawiony sytuacją.", "– Nie, tym razem wziąłem mniej rzeczy, niż zwykle i starałem się naprawdę skromnie spakować. Ale i tak mam prawie dwa kilogramy nadbagażu, no a rakiety biorę przecież ze sobą na pokład – odpowiedział na zaczepkę Majchrzak, który jeszcze przed odprawą, zdążył w kawiarni na lotnisku podpisać dwuletni kontrakt z Centralnym Klubem Tenisowym Grodzisk Mazowiecki (więcej: ", " ).", "Dołączył do Zielińskiego (trenuje w CKT od roku) i Żuka, który na dzień przed Wigilią również na dwa najbliższe sezony związał się z ekipą z Kozerek. Liczne grudniowe zmiany barw klubowych są związane z trwającym właśnie okresem transferowym poprzedzającym planowany na 29 maja start SuperLigi Tenisa. Można się więc spodziewać, że najbliższe dni i tygodnie przyniosą sporo informacji dotyczących czołowych polskich zawodników i zawodniczek, ale i znanych zagranicznych gwiazd  tenisa.  ", "– Ja na razie nie podjąłem jeszcze decyzji, zobaczymy co przyniosą najbliższe tygodnie. Teraz staram się skupić na dobrym występie w ATP Cup i udanym otwarciu sezonu w Australii. Chciałbym już na początku roku wskoczyć do czołowej setki deblistów świata i móc regularnie występować w turniejach wielkoszlemowych – uważa Walków, 114. w deblowym rankingu.", "Po południu czwórka tenisistów LOTOS PZT Team w doskonałych humorach wyleciała do Dubaju, gdzie dołączy do nich lider drużyny i dziewiąty obecnie tenisista świata Hubert Hurkacz, który leci tam z Nicei.", "– Przed nami czterogodzinna przesiadka w Dubaju, no i jeszcze 13 godzin już w bezpośrednim samolocie do Sydney. A potem kilkudniowa aklimatyzacja na miejscu, bo pierwszy mecz gramy 1 stycznia. Nasi trenerzy i kapitan drużyny Marcin Matkowski przylecą do nas zaraz po świętach – wyjaśnił Żuk.", "W trzeciej edycji ATP Cup Polacy zagrają w grupie D kolejno przeciwko Grecji (1 stycznia), Gruzji (3 stycznia) i Argentynie (5 stycznia).", "– Mam nadzieję, że tym razem uda nam się wyjść z grupy do półfinału. Nawet jeśli to sprawi, że będziemy mieli z Kacprem mało czasu na przelot do Melbourne, gdzie już w poniedziałek 10 stycznia rozpoczną się eliminacje do Australian Open – powiedział przed wylotem Majchrzak, który jest obecnie czwarty na liście oczekujących na zwolnienie miejsca w głównej drabince pierwszego turnieju wielkoszlemowego w 2022 r.", "– A ty znowu tworzysz problemy. Przecież lecimy do Sydney po zwycięstwo i już. Ale zabieraj już rakiety, bo jeszcze chwila i faktycznie nie wsiądziesz do samolotu – poganiał kolegę Zieliński.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk puka do pierwszej setki ATP", "date": "\n\t\t\t\t\t\t\t\t\t\t31 grudnia, 2021\t\t\t\t\t", "text": ["Dodatkowa motywacja", "– Cieszę się, że nowy sezon rozpocznę znowu w Australii, bo poprzedni występ w ATP Cup, przed dwoma laty, był dla mnie udany i dodał mi dużej pewności siebie. Możliwość rywalizacji z najlepszymi tenisistami jest dużym wyróżnieniem, ale też daje dodatkową motywację, bo można wtedy zobaczyć z bliska, ile nas jeszcze dzieli od nich – uważa Kacper Żuk.", "W ATP Cup 2020 Kacper zastąpił w fazie grupowej Kamila Majchrzaka (LOTOS PZT Team), który w pierwszym występie przeciwko Argentynie doznał kontuzji. Najpierw poniósł porażkę w dwóch setach z 39. wówczas na świecie Chorwatem Marinem Ciliciem, a następnie pokonał w trzech 109. w rankingu Austriaka Dennisa Novaka (Polak był wtedy 450. W ATP).", "– Na pewno było to jedno z najważniejszych zwycięstw w mojej karierze, ale też nie rozpamiętuję go. W ostatnim roku, pierwszym, w którym grałem już tylko w challengerach ATP, wygrałem parę meczów z mocnymi rywalami. Dzięki temu mam świadomość, że mogę wygrywać z bardziej doświadczonymi zawodnikami, nie wychodzę speszony na kort, bo praktycznie każdy jest do ogrania – uważa Żuk.", "Poprzedni sezon tenisista LOTOS PZT Team rozpoczął będąc sklasyfikowanym na 262. pozycji w rankingu ATP Tour, a zakończył na 168. miejscu na świecie. Odniósł w nim pierwsze zwycięstwo w cyklu ATP Challenger Tour – w Splicie, a w także osiągnął finał w Sankt Petersburgu oraz półfinały w Cassis i Splicie.", "– Pierwszą połowę roku miałem bardzo udaną, bo kilka ćwierćfinałów w challengerach, a potem przyszły jeszcze lepsze wyniki, więc będę bronił sporo punktów. Ale nie rozpoczynam sezonu z założeniem, że czeka mnie obrona punktów. Ruszam na turnieje, żeby punkty zdobywać. W planach mam walkę o wejście do Top 100 i myślę, że jest to realny cel. Mam już za sobą starty w eliminacjach do Wielkiego Szlema i chciałbym w jednym z nich przebić się do głównej drabinki już w najbliższym sezonie – powiedział Żuk, który w 2021 r. dotarł do drugiej rundy kwalifikacji do Wimbledonu i US Open, a w Roland Garros odpadł w pierwszej.", "– W styczniu po raz pierwszy zagram w eliminacjach do Australian Open i chciałbym wygrać w nich trzy mecze. Jeśli nie, będę dalej próbował, a przede wszystkim starał się zbudować taki ranking, żeby w Australian Open 2023 wystąpić bez konieczności gry w eliminacjach. Bardzo chciałbym już w najbliższym sezonie występować regularnie w Wielkim Szlemie. Ale na razie skupiam się na przygotowaniach do ATP Cup. Wierzę, że grając w najmocniejszym składzie mamy realne szanse wyjść z grupy do półfinału. Jesteśmy też bardziej doświadczeni niż podczas debiutu dwa lata temu.  Na pewno zaraz po ATP Cup lecę do Melbourne na eliminacje do Australian Open – dodał.", "W ATP Cup 2022, który rozpocznie się w sobotę w Sydney, Polacy będą rywalizować w Grupie D. Już 1 stycznia spotkają się z Grecją, dwa dni później z Gruzją, a 5 stycznia z Argentyną. Jeśli zajmą pierwsze miejsce, to 7 stycznia wystąpią w półfinale. Oprócz Kacpra w składzie znaleźli się Hubert Hurkacz, lider zespołu zajmujący dziewiąte miejsce na świecie, a także Kamil Majchrzak oraz debliści Szymon Walków i Jan Zieliński (wszyscy LOTOS PZT Team).", "Przez ponad dwa lata Żuk nie był związany z żadnym klubem. Odkąd pracuje z Alkiem Charpantidisem, trenował zwykle we Wrocławiu. Tuż przed Bożym Narodzeniem podpisał dwuletni kontrakt z Centralnym Klubem Tenisowym Grodzisk Mazowiecki.", "– Zyskałem dzięki temu stałą bazę treningową i miejsce, do którego będę mógł wracać między turniejami. To dla mnie bardzo komfortowa sytuacja, bo w Kozerkach już niedługo będą do dyspozycji nie tylko korty ziemne i twarde, ale też kort trawiasty, więc wszystkie nawierzchnie będą pod ręką w jednym miejscu. To ważne przy przygotowaniach do dużych turniejów. No i trenują tam dobrzy zawodnicy, więc łatwo będzie o sparingpartnerów – tłumaczy decyzję 22-letni zawodnik LOTOS PZT Team.", "Oznacza ona, że Żuk będzie występował w barwach CKT Grodzisk Mazowiecki w SuperLidze Tenisa, której start planowany jest na niedzielę 29 maja 2022 r. W inauguracyjnym sezonie, oprócz ekipy z Kozerek, będą w Ekstraklasie rywalizować także zespoły BKT Advantage Bielsko-Biała, Górnika Bytom, AZS-u Poznań, Parku Tenisowego Olimpia Poznań oraz UKS-u Beskidy Ustroń. W lutym, po zamknięciu okienka transferowego, dołączą do nich jeszcze dwa kluby z „dzikimi kartami”.", "Między 29 maja a połową sierpnia, rozegranych zostanie siedem kolejek spotkań. Mecze będą się odbywać zawsze w niedziele. Składać się będą z dwóch męskich i dwóch kobiecych pojedynków singlowych, a także debla mężczyzn i kobiet, rozgrywanych jednocześnie na dwóch kortach. Jeśli po nich będzie remis 3:3, o losach zwycięstwa zadecyduje mikst.", "Cztery najlepsze kluby fazy zasadniczej wystąpią w wielkim finale, który rozegrany zostanie w dniach 10-11 grudnia w Zielonej Górze. Wtedy poznamy zdobywców pierwszego tytułu mistrzowskiego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Początek nowego sezonu w Sydney i Adelajdzie", "date": "\n\t\t\t\t\t\t\t\t\t\t29 grudnia, 2021\t\t\t\t\t", "text": ["Tenisiści zainaugurują sezon drużynowymi rozgrywkami ATP Cup w Sydney (1-9 stycznia). W trzeciej edycji imprezy wśród 16 rywalizujących reprezentacji będzie także reprezentacja Polski, która która trafiła do grupy D razem z zespołami Grecji, Argentyny i Gruzji. Polacy pierwsze spotkanie rozegrają już 1 stycznia w godzinach rannych czasu polskiego (początek o 7.30).", "Tenisistki zainaugurują natomiast nowy sezon 3 stycznia, kiedy rozpocznie się turniej rangi WTA 500 w Adelajdzie, gdzie tytułu zdobytego w lutym 2021 bronić będzie Iga Świątek. Wiadomo już także, że w 2022 roku zawodniczki nie zawitają do Brisbane, Perth, Hobart w Australii oraz Auckland w Nowej Zelandii.", "ATP i WTA podały już kalendarz turniejów na pierwsze półrocze 2022. Prezentujemy go poniżej, choć trzeba zdawać sobie sprawę, że wciąż panująca na świecie pandemia COVID-19, przypadki zakażeń koronawirusem nie omijające również świata tenisowego, mogą spowodować zmiany. Emocji na pewno nie będzie jednak brakowało.", "2022.01.03 – 2022.01.09 Adelaide International 1, Adelaide, Australia (WTA 500)", "2022.01.04 – 2022.01.09 Melbourne Summer Set 1, Melbourne, Australia (WTA 250)", "2022.01.04 – 2022.01.09 Melbourne Summer Set 2, Melbourne, Australia (WTA 250)", "2022.01.10 – 2022.01.15 Sydney Tennis Classic, Sydney, Australia (WTA 500)", "2022.01.10 – 2022.01.15 Adelaide International 2, Adelaide, Australia (WTA 250)", "2022.01.17 – 2022.01.30 Australian Open 2022, Melbourne, Australia (Wielki Szlem) kwalifikacje od 10.01", "2022.02.07 – 2022.02.13 St. Petersburg Ladoes Trophy, St. Petersburg, Rosja (WTA 500)", "2022.02.14 – 2022.02.19 Dubai Duty Free Tennis Championship, Dubai, ZEA (WTA 500)", "2022.02.20 – 2022.02.26 Qatar Totalenergies Open, Doha, Katar (WTA 1000)", "2022.02.21 – 2022.02 27 Abierto Akron Zapopan, Guadalajara, Meksyk (WTA 250)", "2022.02.28 – 2022.03.06 Abierto GNP Seguros 2022, Monterrey, Meksyk (WTA 250)", "2022.02.28 -2022.03.06 Open Geme Sens Metropole de Lyon, Lyon, Francja (WTA 250)", "2022.03.09 – 2022.03.20 BNP Paribas Open, Indian Wells, Kalifornia, USA (WTA 1000)", "2022.03.22 – 2022.04.03 Miami Open presented by Itau, Miami, Floryda, USA (WTA 1000)", "2022.04.04 – 2022.04.10 Credit One Charleston Open, Charleston, Karolina Południowa, USA (WTA 500)", "2022.04.04 – 2022.04.10 Copa Colsanitas, Bogota, Kolumbia (WTA 250)", "2022.04.18 – 2022.04.24 Porsche Tennis Grand Prix, Stuttgart, Niemcy (WTA 500)", "2022.04.18 – 2022.04.24 Teb BNP Paribas Tennis Championship Istanbul2, Stambuł, Turcja (WTA 250)", "2022.04.28 – 2022.05.07 Mutua Madrid Open, Madryt, Hiszpania (WTA 1000)", "2022.05.09 – 2022.05.15 Internazionali BML d’Italia, Rzym, Włochy, (WTA 1000)", "2022.05.15 – 2022.05.21 Internationaux de Strasboug, Strasbourg, Francja (WTA 250)", "2022.05.15 – 2022.05.21 Grand Prix Sar La Princesse Lalla Meryem, Rabat, Maroko (WTA 250)", "2022.05.15 – 2022.05.21  Cologne Open, Koeln, Niemcy (WTA 250)", "2022.05.22 – 2022.06.05 French Open 2022, Paryż, Francja – Roland Garros (Wielki Szlem) kwalifikacje od 15.05", "2022.06.06 – 2022.06.12 Libema Open, ‘s-Hertogenbosch, Holandia (WTA 250)", "2022.06.06 – 2022.06.12  Viking Open Nottingham, Nottingham, Wielka Brytania (WTA 250)", "2022.06.13 – 2022.06.19 Viking Classic Birmingham, Birmingham, Wielka Brytania (WTA 250)", "2022.06.13 – 2022.06.19  Bettiopen, Berlin, Niemcy (WTA 500)", "2022.06.19 – 2022.06.25  Viking International Eastbourne, Eastbourne, Wielka Brytania (WTA 500)", "2022.06.19 – 2022.06.25  Bad Homburg Open Presented by Engel’s Voelkers, Bad Homburg, Niemcy (WTA 250)", "2022.06.27 – 2022.07.10 Wimbledon 2022, Londyn, Wielka Brytania – trawiaste korty w Wimbledonie (Wielki Szlem) – kwalifikacje od 20.06", "2022.01.01 – 2022.01.09 ATP Cup, Sydney, Australia", "2022.01.03 – 2022.01.09 Adelaide International 1, Adelaide, Australia (ATP 250)", "2022.01.04 – 2022.01.09 Melbourne Summer Set, Melbourne, Australia(ATP 250)", "2022.01.10 – 2022.01.15 Adelaide International 2, Adelaide, Australia (ATP 250)", "2022.01.10 – 2022.01.15 Sydney Tennis Classic, Sydney, Australia (ATP 250)", "2022.01.17 – 2022.01.30 Australian Open 2022, Melbourne, Australia (Wielki Szlem) kwalifikacje od 10.01", "2022.01.31 – 2022.02.06 Cordoba Open, Cordoba, Argentyna (ATP 250)", "2022.01.31 – 2022.02.06 Open Sud de France, Montpellier, Francja (ATP 250)", "2022.01.31 – 2022.02.06 Tata Open Maharashtra, Pune, Indie (ATP 250)", "2022.02.07 – 2022.02.13 ABN Amro World Tennis Tournament, Rotterdam, Holandia ( ATP500 halowy)", "2022.02.07 – 2022.02.13 Argentina Open, Buenos Aires, Argentyna (ATP 250)", "2022.02.07 – 2022.02.13 Dallas Open, Dallas, Teksas, USA (ATP 250 halowy)", "2022.02.14 – 2022.02.20 Delray Beach Open by VITACOST.com, Delray Beach, Floryda, USA (ATP 250)", "2022.02.14 – 2022.02.20 Open 13 Provence, Marseille, Francja (ATP 250 halowy)", "2022.02.14 – 2022.02.19 Qatar ExxonMobil Open, Doha, Katar (ATP 250)", "2022.02.14 – 2022.02.20 Rio Open presented by Claro, Rio de Janeiro, Brazylia (ATP 500)", "2022.02.21 – 2022.02.26 Abierto Mexicano Telcel presentado por HSBC, Acapulco, Meksyk (ATP 500)", "2022.02.21 – 2022.02.27 Chile Dove Men+Care Open, Santiago, Chile (ATP 250)", "2022.02.21 – 2022.02.26 Dubai Duty Free Tennis Championships, Dubai, ZEA (ATP 500)", "2022.03.10 – 2022.03.20 BNP Paribas Open, Indian Wells, Kalifornia, USA (ATP 1000)", "2022.03.23 – 2022.04.03 Miami Open presented by Itau, Miami, Floryda, USA (ATP 1000)", "2022.04.04 – 2022.04.10 Fayez Sarofim & Co. U.S. Men’s Clay Court Championship, Houston, Teksas, USA (ATP 250)", "2022.04.04 – 2022.04.10 Grand Prix Hassan II, Marrakech, Maroko (ATP 250)", "2022.04.10 – 2022.04.17, Rolex Monte-Carlo Masters, Monte Carlo, Monaco (ATP 1000)", "2022.04.18 – 2022.04.24 Barcelona Open Banc Sabadell, Barcelona, Hiszpania (ATP 500)", "2022.04.18 – 2022.04.24 Serbia Open, Belgrad, Serbia (ATP 250)", "2022.04.25 – 2022.05.01 BMW Open by American Express, Monachium, Niemcy (ATP 250)", "2022.04.25 – 2022.05.01 Millennium Estoril Open, Estoril, Portugalia (ATP 250)", "2022.05.01 – 2022.05.08 Mutua Madrid Open, Madryt, Hiszpania (ATP 1000)", "2022.05.08 – 2022.05.15 Internazionali BNL d’Italia, Rzym, Włochy (ATP 1000)", "2022.05.15 – 2022.05.21 Gonet Geneva Open, Genewa, Szwajcaria (ATP 250)", "2022.05.15 – 2022.05.21 Open Parc Auvergne-Rhone-Alpes Lyon, Lyon, Francja (ATP 250)", "2022.05.22 – 2022.06.05 French Open 2022, Paryż, Francja – Roland Garros (Wielki Szlem) kwalifikacje od 15.05", "2022.06.06 – 2022.06.12 Libema Open, ‘s-Hertogenbosch, Holandia (ATP 250)", "2022.06.06 – 2022.06.12 MercedesCup, Stuttgart, Niemcy (ATP 250)", "2022.06.13 – 2022.06.19 Cinch Championships, Londyn, Wielka Brytania (ATP 500)", "2022.06.13 – 2022.06.19 Terra Wortmann Open, Halle, Niemcy (ATP 500)", "2022.06.19 – 2022.06.25 Mallorca Championships, Mallorca, Hiszpania (ATP 250)", "2022.06.20 – 2022.06.25 Viking International Eastbourne, Eastbourne, Wielka Brytania (ATP 250)", "2022.06.27 – 2022.07.10 Wimbledon 2022, Londyn, Wielka Brytania – trawiaste korty w Wimbledonie (Wielki Szlem) – kwalifikacje od 20.06", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jasno sprecyzowane cele Majchrzaka na 2022 rok", "date": "\n\t\t\t\t\t\t\t\t\t\t28 grudnia, 2021\t\t\t\t\t", "text": ["– Ostatni sezon chciałem zakończyć powrotem do pierwszej setki rankingu ATP i w sumie niewiele mi brakło. Po występie w finale challengera ATP w Szczecinie byłem w dobrej formie i mocno liczyłem na kolejne udane wyniki, ale przytrafiła mi się kontuzja nadgarstka. Z ręką jest już dobrze, solidnie przepracowałem w Szwecji okres przygotowawczy do nowego sezonu i mam nadzieję, że uda mi się znowu skutecznie zaatakować Top 100 – uważa Kamil Majchrzak, który w 2019 roku był już 83. na świecie.", "Pierwszy mecz już 1 stycznia", "Zawodnik LOTOS PZT Team, który zakończył ten rok na 117. pozycji w rankingu ATP, jest drugim najwyżej notowanym z Polaków, po Hubercie Hurkaczu – obecnie numerem 9. na świecie. Obaj wystąpią w polskiej drużynie startującej w prestiżowym turnieju ATP Cup. Skład ekipy, która poleciała do Sydney uzupełnili Kacper Żuk oraz debliści Szymon Walków i Jan Zieliński (wszyscy LOTOS PZT Team). Pierwszy mecz z Grecją już w sobotę 1 stycznia (czytaj też: ", ").", "– Przed dwoma laty, podczas ATP Cup, doznałem nietypowej kontuzji, która mnie wyeliminowała z gry na sześć miesięcy, ale staram się o tym nie myśleć. Przed nami drugi występ w tym turnieju i liczę, że tym razem uda nam się awansować do półfinałów. Mam nadzieję zdobyć w ATP Cup trochę punktów do rankingu i czekam na pomyślne wieści z Melbourne, czy uda mi się wskoczyć do głównej drabinki Australian Open. Jeśli nie, to od razu po ATP Cup będę musiał tam lecieć na eliminacje.  Natomiast jeśli będę pewny gry w Wielkim Szlemie, to pewnie pozostanę w Sydney i zagram tam w turnieju ATP – mówił Majchrzak przed wylotem do Australii.", "– Mój cel na najbliższe miesiące jest dość jasny. Chciałbym szybko wrócić do Top 100, a najlepiej zawansować w okolice co najmniej 70. miejsca. Taka pozycja otworzyłaby mi miejsce w głównych drabinkach większości imprez rangi ATP, również gwarantowałaby udział w turniejach wielkoszlemowych bez konieczności przebijania się przez eliminacje. A na liście moich celów na najbliższy rok jest też to, abym chociaż raz dotrwał do drugiego tygodnia w Wielkim Szlemie, obojętne w którym z czterech największych turniejów. No i bardzo chciałbym wywalczyć swój pierwszy tytuł w imprezie ATP Tour. Miło byłoby to wszystko zrealizować w 2022 roku – dodał.", "Od ponad roku czołowy zawodnik LOTOS PZT Team trenuje w znanej akademii pod Sztokholmem, a jego głównym szkoleniowcem jest Joakim Nynstroem. W pierwszy dzień świąt Bożego Narodzenia, dosłownie tuż przed wylotem do Australii, Kamil podpisał dwuletnią umowę z Centralnym Klubem Tenisowym Grodzisk Mazowiecki. Wchodzi ona w życie 1 stycznia, co oznacza zakończenie wieloletniej współpracy z AZS Łódź.", "– Jestem wdzięczny AZS-owi za te wszystkie lata i duże wsparcie. Przede mną nowy etap, właściwie kolejny etap mniejszych i większych zmian u mnie w ostatnich miesiącach. Już nie mieszkam w Łodzi, tylko pod Warszawą, więc mam blisko do Kozerek, gdzie będę teraz trenował. Znam tam wielu ludzi, to bardzo pozytywne osoby z dużymi ambicjami i planami, no, a sam obiekt się coraz bardziej rozrasta. Od grudnia pracuje tam, jako fizjoterapeutka, moja narzeczona Marta, więc to jeszcze bardziej, mnie wiąże z tym miejscem. No i widać, że Kozerki budują naprawdę mocną ekipę z dużym potencjałem i dobrymi zawodnikami w składzie, który może dać szansę na tytuł mistrzowski w premierowym sezonie SuperLigi – powiedział Majchrzak.", "Oprócz CKT Grodzisk Mazowiecki w SuperLidze Tenisa, która wystartuje 29 maja, będą w Ekstraklasie rywalizować także ekipy: BKT Advantage Bielsko-Biała, Górnika Bytom, AZS Poznań, UKS Beskidy Ustroń i Parku Tenisowego Olimpia Poznań oraz dwie drużyny, które w lutym dostaną „dzikie karty”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Coraz więcej nieobecnych w Australian Open. Thiem też nie zagra", "date": "\n\t\t\t\t\t\t\t\t\t\t28 grudnia, 2021\t\t\t\t\t", "text": ["Kiedy nieco ponad dwa tygodnie temu ogłoszono listę uprawnionych do występu tenisistek (oczywiście bez kwalifikantek i zawodniczek, które otrzymają “dzikie karty”) wiadomym się stało, że w Australian Open 2022 w Melbourne nie zagrają Amerykanka Serena Williams i Kanadyjka Bianca Andreescu. Teraz wiadomo już, że w Australian Open nie wystąpią także: Czeszki Karolina Pliskova, Karolina Muchova, Amerykanka Jennifer Brady, Rosjanka Swietłana Kuzniecowa, reprezentująca Tajwan Su-Wei Hsieh, Argentynka Nadia Podoroska, czy nadzieja Australijczyków Olivia Gadecki, która mogłaby liczyć na “dziką kartę” (ta ostatnia nie chce się zaszczepić).", "Tym samym wiadomo już, że w edycji Australian Open 2022 nie będzie przynajmniej czterech tenisistek, które bardzo daleko dotarły w edycji 2021: Brady (finalistki), Sereny Williams i Muchovej (odpadły w półfinale) oraz Su-Wei Hsieh, wyeliminowanej w ćwierćfinale.", "Wśród tenisistów lista ewentualnych nieobecnych w Melbourne (o turniejach ATP i WTA w pierwszym półroczu 2022 roku czytaj też na: ", "), przynajmniej na razie, nie jest aż tak długa, ale też się z dnia na dzień wydłuża. Już na ogłoszonej liście uczestników nie było Szwajcarów Rogera Federera i Stana Wawrinki, a zrezygnowali z udziału, z różnych powodów Francuzi Pierre-Hugues Herbert i Jeremy Chardy, Argentyńczyk Guido Pella oraz Słoweniec Aljaż Bedene, w których miejsce udział w Australian Open 2022 zagwarantowany mają Amerykanie Denis Kudla i Sam Querrey oraz Hiszpanie Feliciano Lopez i Carlos Taberner Segarra. Okazało się już także, że w Melbourne nie pojawi się również Kanadyjczyk Milos Raonic, a we wtorek 28 grudnia o swojej rezygnacji z występu w turnieju poinformował Austriak Dominic Thiem.", "“Jak dobrze wiecie, powróciłem do Austrii, aby dojść do siebie po trudnym okresie treningów, jakie miałem w Dubaju. Czuję się dobrze, mój nadgarstek jest w optymalnym stanie i ćwiczę normalnie na bardzo wysokiej intensywności. Po krótkich świętach razem z moim sztabem oceniliśmy sytuację i postanowiliśmy wprowadzić zmiany w moim planie startów. Rozpocznę sezon występem w Ameryce Południowej w turnieju Cordoba Open, który rozpocznie się pod koniec stycznia. Dlatego nie zagram w Australian Open w Melbourne, w mieście, które kocham i skąd mam wspaniałe wspomnienia niezapomnianych meczów rozgrywanych przed niesamowitymi kibicami. Będzie mi brakowało australijskich fanów, ale powrócę w 2023 roku” – ogłosił na Twitterze Thiem, który w sezonie 2020 przegrał w finale Australian Open z Novakiem Djokoviciem.", "Dominic Thiem, mistrz wielkoszlemowego US Open 2020, po konsultacji ze swoim sztabem uznał, że w obecnej sytuacji lepszym “wyjściem” będzie rezygnacja z Australian Open, gdyż nie chce ryzykować ponownej poważnej kontuzji. Po turnieju w Cordobie w planach Austriaka są występy w kolejnych turniejach w Ameryce Południowej: w Buenos Aires oraz Rio de Janeiro.", "Oczywiście wciąż nie jest pewny udział w Australian Open 2022 chociażby Hiszpana Rafaela Nadala czy lidera rankingu ATP Serba Novaka Djokovicia .", "W takiej sytuacji rosną szanse Kamila Majchrzaka, który jest już trzeci na liście rezerwowych i coraz poważniej może liczyć, że, mimo wszystko, znajdzie się w głównej drabince imprezy w Melbourne bez konieczności udziału w kwalifikacjach. Na rezygnacji Thiema skorzystał Amerykanin Maxime Cressy. a przed Kamilem Majchrzakiem na liście oczekujących są już tylko Białorusin Jegor Gerasimow i Niemiec Philipp Kohlschreiber.", "Przypomnijmy, że pewnych udziału w Australian Open 2022 w grze pojedynczej jest na razie czworo reprezentantów Polski: Iga Świątek, Magda Linette i Magdalena Fręch w turnieju kobiet oraz Hubert Hurkacz w turnieju mężczyzn. Do kwalifikacji zgłoszonych jest czworo kolejnych reprezentantów Polski: Katarzyna Kawa i Urszula Radwańska wśród kobiet oraz Kamil Majchrzak i Kacper Żuk wśród mężczyzn.", "Wiadomo już także, że będziemy mieli polskie akcenty w turniejach gry podwójnej. Na razie pewne jest, że w rywalizacji deblistek zagrają Magda Linette, której partnerką będzie Amerykanka Bernarda Pera (ten duet to półfinalistki French Open 2021) oraz Alicja Rosolska, której partnerką będzie Japonka Nao Hibino. Z kolei w grze podwójnej mężczyzn na pewno wystąpi para polsko-kazachska Jan Zieliński/ Alexander Bublik.", "Iga Świątek, najlepsza obecnie polska tenisistka, tym razem koncentruje się wyłącznie na grze pojedynczej. Przed turniejem Australian Open 2022 tenisistka z Raszyna, która do Australii odleciała już 26 grudnia, wystąpi w dwóch turniejach rangi WTA 500: w Adelajdzie, gdzie w turnieju Adelajde International 1 (3-9 stycznia) bronić będzie zdobytego w lutym 2021 tytułu oraz w Sydney, w turnieju Sydney Tennis Classic (10-15 stycznia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alan Ważny. Od tenisowego przedszkola po tytuły mistrza Polski", "date": "\n\t\t\t\t\t\t\t\t\t\t22 grudnia, 2021\t\t\t\t\t", "text": ["– Te sukcesy bardzo mnie cieszą, ale zdaję sobie sprawę, że jeszcze sporo pracy przede mną. Dlatego trenuję sześć dni w tygodniu, po dwie godziny. Do tego w każdym tygodniu trzy razy mam zajęcia ogólnorozwojowe z trenerem Arturem Płonką, jeden trening lekkoatletyczny z Matyldą Kowal i dwukrotnie spotykam się z fizjoterapeutą sportowym, Adrianem Smolarzem – wylicza młody tenisista, który sport musi łączyć także z nauką. – Jestem uczniem brytyjskiej szkoły internetowej Interhigh School. Dodatkowo uczę się jeszcze języka angielskiego oraz hiszpańskiego. Można więc powiedzieć, że na nudę raczej nie narzekam. Mój dzień zaczyna się o godzinie 7 rano, a kończy wieczorem – dodaje zawodnik.", "Przygoda Alana z tenisem rozpoczęła się w bardzo młodym wieku. – Wraz z żoną chcieliśmy zapisać Alana na jakieś zajęcia dodatkowe. Zaproponowałem przedszkole tenisowe i jak się okazało był to strzał w dziesiątkę. Przez pierwsze tygodnie syn świetnie się bawił i szło mu na tyle  dobrze, że trener prowadzący treningi zaprosił nas na rozmowę, podczas której zaproponował zajęcia indywidualne. Tak właśnie to wszystko się zaczęło – wspomina Paweł Ważny, ojciec potrójnego mistrza Polski do lat 14, od razu też dodając, że w ich rodzinie nie ma większych, sportowych tradycji.", "– Jako chłopiec grałem w tenisa i jeździłem nawet na obozy tenisowe. To nie było jednak nic wielkiego. Teraz czasami startuję w amatorskich ligach. Zdarza się też, że wezmę rakietę i pójdę na kort z Alanem. Te rodzinne pojedynki kończą się jednak bardzo szybkim laniem. Oczywiście to ja muszę przełknąć gorycz porażki – śmieje się tata, który wraz z żoną jest najwierniejszym kibicem syna. Oboje bardzo często towarzyszą mu też w turniejowych wojażach. – Gdy rywalizował w młodszych kategoriach, 10 oraz 12-latków, to zawsze byliśmy u jego boku. Obecnie też może na nas liczyć, ale coraz częściej się zdarza, że jeździ na zawody już tylko z trenerem, Konradem Kolbuszem. Obaj szybko złapali wspólny język, super się dogadują i w trakcie tych wyjazdów niemal non stop opracowują taktykę na poszczególne mecze – mówi mama Aneta.", "– Co nie zmienia faktu, że całe nasze życie rodzinne, już jakiś czas temu, zostało podporządkowane tenisowi. Szybko też zrozumieliśmy i pogodziliśmy się z faktem, że nasze wakacje nie będą wyglądać tak, jak to bywało wcześniej. Bo też trudno wyjechać na zaplanowany urlop, skoro wszystko w domu uzależnione jest od planów startowych syna i jego wyjazdów na turnieje. Na szczęście, czasami zdarza nam się połączyć taki wyjazd na turniej z krótkim wypoczynkiem w rodzinnym gronie – zapewniają rodzice.", "Samemu Alanowi także trudno znaleźć czas na zwykłe rozrywki i spotkania z rówieśnikami. – Lubię czasami zagrać w piłkę nożną, ale z tym muszę trochę uważać, bo ostatnio na boisku doznałem lekkiej kontuzji. Urazu nie nabawię się za to grając na konsoli, co również lubię – mówi tenisista Czarnych Rzeszów, którego tenisowym idolem jest Rafael Nadal.", "– Ja jeśli miałbym go do kogoś porównać to byłby to Daniił Miedwiediew. Oczywiście pod kątem sylwetki. Alan jest bowiem bardzo szczupły. Trzeba jednak pamiętać, że on jest jeszcze przed tak zwanym skokiem wzrostowym. Na ten moment większość jego rówieśników jest od niego wyższa – mówi trener Konrad Kolbusz, który na każdym roku w samych superlatywach wypowiada się o swoim podopiecznym.", "– Ma bardzo szybką rękę i niesamowite czucie piłki, co w połączeniu z dobrą techniką na pewno jest jego atutem i mocną stroną. A te słabsze? Zostawimy je dla siebie. Nie będziemy przecież ułatwiać życia jego przeciwnikom. Niech oni analizują i szukają sposobu, w jaki sposób go pokonać – śmieje się szkoleniowiec, który ma już w głowie dokładny plan, jak pokierować dalszą karierą młodego tenisisty. – Staramy się już walczyć o punkty ITF Juniors, więc naszym celem na najbliższe lata będzie budowanie rankingu. Takim następnym wyzwaniem będzie występ w juniorskim turnieju zaliczanym do Wielkiego Szlema. Obaj z Alanem wychodzimy z założenia, że wszystko można osiągnąć. Do tego potrzeba jest jednak solidna praca, no i zdrowie… – kończy Konrad Kolbusz.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Żuk zagra w SuperLidze w drużynie z Kozerek", "date": "\n\t\t\t\t\t\t\t\t\t\t24 grudnia, 2021\t\t\t\t\t", "text": ["– Od dwóch czy trzech lat nie byłem związany z żadnym klubem, nadszedł więc czas, żeby to zmienić. Na razie z Kozerkami podpisałem dwuletnią umowę i zobaczymy, jak ta współpraca się ułoży. Na pewno zyskam dzięki temu stałą bazę treningową i miejsce, do którego będę mógł spokojnie wracać między turniejami. To dla mnie bardzo komfortowa sytuacja, bo w Kozerkach już niedługo będą do dyspozycji nie tylko korty ziemne i twarde, ale też kort trawiasty, więc wszystkie nawierzchnie będą pod ręką w jednym miejscu – powiedział Żuk, który podpisał kontrakt w czwartek, dzień przed Wigilią.", "– No i trenują tam dobrzy zawodnicy, więc łatwo będzie o sparingpartnerów, a to ułatwi przygotowania do występów w największych turniejach. Z Kozerkami od roku jest związany Janek Zieliński, z którym się dobrze znam. W przyszłym sezonie razem będziemy reprezentowali CKT Grodzisk Mazowiecki w rozgrywkach SuperLigi. Ale, z tego co wiem, to szykuje się naprawdę mocny skład, więc liczę, że powalczymy o mistrzostwo kraju – dodał zawodnik LOTOS PZT Team.", "Kacper rozpoczął ostatni sezon jako gracz sklasyfikowany na 262. pozycji w rankingu ATP Tour, a zakończył na 168. miejscu na świecie. W mijającym roku odniósł pierwsze zwycięstwo w cyklu ATP Challenger Tour – w Splicie, a w tym cyklu osiągnął też m.in. finał w Sankt Petersburgu oraz półfinały w Cassis i Splicie.", "– Wiadomo, że będę już na wiosnę bronił sporo punktów. Ale nie rozpoczynam sezonu z myślą, że czeka mnie ich obrona. Będę startował w Tourze, żeby punkty zdobywać i jeszcze bardziej poprawiać swój ranking, bo Top 100 jest coraz bardziej w moim zasięgu. Mam nadzieję, że za rok o tej porze będę znajdował się w czołowej setce rankingu, ale przede wszystkim, że będę się wtedy przygotowywał do występu w głównej drabince Australian Open. Bardzo chciałbym już w najbliższym sezonie grać regularnie w Wielkim Szlemie i wierzę, że pierwszy krok w tym kierunku zrobię w styczniu w Melbourne – uważa Żuk, który w drugim tygodniu stycznia wystartuje w eliminacjach wielkoszlemowego Australian Open.", "Wcześniej jednak Żuk wystąpi w reprezentacji Polski startującej w ATP Cup, w którym w Grupie D spotka się z ekipami Gruzji, Grecji i Argentyny. Oprócz Kacpra w składzie znaleźli się Hubert Hurkacz, lider zespołu zajmujący dziewiąte miejsce na świecie, a także Kamil Majchrzak, Szymon Walków i Jan Zieliński (wszyscy LOTOS PZT Team).", "– Od początku roku 2021 mamy przyjemność współpracować z Jankiem Zielińskim, który ostatni sezon zakończył już w czołowej setce deblistów świata. Od października pracujemy z Maksem Kaśnikowskim, który w tym czasie wskoczył do Top 1000 w rankingu singlowym ATP, przechodząc od juniorów do seniorskiego Touru. Jest u nas także Yann Wójcik, który również jest już w Top 1000 singla w ATP. Teraz do drużyny dołączył Kacper Żuk, notowany na pozycji 168. wśród singlistów. Ale to nie koniec wzmocnień przed nowym sezonem i startem SuperLigi. Zapewniam, że za chwilę ogłosimy kolejną „bombę” transferową, ale jeszcze nie mogę zdradzić szczegółów – powiedział Krzysztof Puna, dyrektor sportowy CKT Grodzisk Mazowiecki.", "– Wśród dziewczyn również konsekwentnie budujemy solidną ekipę, nie tylko z myślą o nadchodzących rozgrywkach ligowych. W składzie mamy m.in. Martynę Kubkę, świetną deblistkę Paulę Kanię-Choduń, Annę Kubariewą czy Anastazję Szoszynę, na której szybki powrót do gry bardzo liczymy. Zawodniczką naszego klubu jest już Belgijka Alison van Uytvanck, dziewczyna z Top 60 rankingu WTA singlistek. Dopinamy kolejne solidne wzmocnienia zarówno wśród pań jak i panów, ale kolejne nazwiska podamy do publicznej wiadomości już w Nowym Roku – dodał Puna.", "W Ekstraklasie, najwyższej klasie rozgrywkowej SuperLigi Tenisa, wystąpią w inaugurującym rywalizację sezonie także: BKT Advantage Bielsko-Biała, Górnik Bytom, AZS Poznań, Park Tenisowy Olimpia Poznań oraz UKS Beskidy Ustroń. Do tych sześciu zespołów dołączą w lutym – po zamknięciu okienka transferowego – dwa kolejne z „dzikimi kartami”, posiadające w składach wysoko notowanych zawodników i zawodniczki.", "Otwarcie sezonu Superligi Tenisa nastąpi 29 maja, a faza zasadnicza, składająca się z siedmiu kolejek, potrawa do połowy sierpnia. Mecze będą się toczyć niedziele, a składać z dwóch męskich i dwóch kobiecych pojedynków singlowych, a także debla mężczyzn i kobiet, rozgrywanych jednocześnie na dwóch kortach. Jeśli po nich będzie remis 3:3, o losach zwycięstwa zadecydują mecze mikstów.", "Cztery najlepsze kluby wystąpią w wielkim finale, który rozegrany zostanie w dniach 10-11 grudnia w Zielonej Górze. Wtedy poznamy zdobywców pierwszego tytułu mistrzowskiego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ireneusz Maciocha. Od rakiety z NRD po tenisowego giganta", "date": "\n\t\t\t\t\t\t\t\t\t\t24 grudnia, 2021\t\t\t\t\t", "text": ["– Tenis nadaje mojemu życiu smak. Jestem szczęśliwą osobą, bo mogę łączyć pracę zawodową ze swoją pasją i obracam się wśród fajnych ludzi. Do tego dochodzi możliwość współzawodnictwa. Jak każdy facet lubię współzawodniczyć, wygrywać. Poza tym, teraz zdaję sobie sprawę, że wielką przyjemnością jest już sama gra. Im jest się starszym i kontuzje coraz bardziej uniemożliwiają grę, tym bardziej docenia się chwile, kiedy można wyjść na kort – opowiada Ireneusz Maciocha, który na co dzień zajmuje się dystrybucją sprzętu tenisowego Babolat. Ale tenisem interesuje się już od dawna.", "Początki zainteresowania tenisem to okres, kiedy był nastolatkiem i rozpoczął naukę w liceum w Świnoujściu. – Dość późno zacząłem grać, bo dopiero w wieku 14 lat, kiedy koledzy z liceum wzięli mnie po raz pierwszy na korty. Ale byłem bardzo aktywnym młodym człowiekiem i uprawiałem wiele sportów. Bardzo lubiłem sporty drużynowe, jak piłka nożna, koszykówka, siatkówka czy piłka ręczna. Dzięki temu byłem bardzo sprawny fizycznie – wspomina.", "I dodaje: – Z racji tego, że w Świnoujściu nie było trenerów tenisa, to bardziej bazowałem na ogólnej sprawności niż umiejętnościach technicznych. Odpowiadało mi to, że mogłem uprawiać indywidualny sport. Poza tym w tenisa można było grać codziennie, łatwiej niż umówić się z kolegami na piłkę nożną", "Ireneusz Maciocha do dzisiaj pamięta też swoją pierwszą rakietę, którą kupiła mu jego mama w NRD (Niemiecka Republika Demokratyczna – przyp. red.). – W latach 70. w Świnoujściu otwarto pieszą granicę między Polską a NRD. I to właśnie tam w sklepie sportowym mama kupiła mi moją pierwszą rakietę marki Germina. Poza tym moje zainteresowanie tenisem związane było także z sukcesami Wojtka Fibaka. Chłonąłem sport, czytałem Przegląd Sportowy, Sport, Tempo, wiedziałem wszystko na temat sportu – opowiada.", "W wieku kilkunastu lat Ireneusz Maciocha startował głównie w turniejach wojewódzkich. Potem poszedł na studia do Szczecina i kontynuował grę w tenisa. Wówczas odniósł pierwszy sukces. W 1981 roku został Akademickim Mistrzem Polski. Jeszcze w trakcie studiów zrobił kurs instruktorski i zaczął prowadzić zajęcia z dziećmi i młodzieżą. – Dzięki temu, oprócz pasji, tenis częściowo stał się także moim zawodem – mówi.", "Po zakończeniu studiów z ekonomii handlu pan Ireneusz rozpoczął pracę w swoim zawodzie. Ale poza tym nadal trenował także dzieci w klubie. W pewnym momencie zajął się również naciąganiem rakiet tenisowych. – Wtedy jeszcze robiło się to ręcznie, bez maszyny. Na swoim koncie mam naciągniętych kilka tysięcy rakiet i do dzisiaj lubię to robić, już oczywiście na maszynie – wspomina. Do tego wszystkiego, niedługo później zaczął także handlować sprzętem tenisowym.", "– Z Irkiem znamy się od bardzo wielu lat, jeszcze ze studenckich czasów. I od zawsze Irek kojarzy mi się z tenisem. Pamiętam jeszcze czasy SKT Szczecin oraz rakiety i sprzęt tenisowy Pro’s Pro, które Irek sprowadzał do Polski, chyba jako pierwszy – wspomina Krzysztof Bobala, współwłaściciel agencji reklamowej „Bono”, organizator największego w Polsce challengera ATP Pekao Szczecin Open.", "W połowie lat 80. Ireneusz Maciocha porzucił pracę w zawodzie na rzecz pracy w klubie tenisowym. – Po kilku miesiącach pracy z 10, 11-latkami moje dziewczyny, Patrycja Gajdzik i Monika Drumlak, zaczęły zajmować pierwsze miejsca w rankingach krajowych – mówi.", "A jednocześnie wspomina: – Zimą trenowaliśmy w dawnych poniemieckich halach wojskowych. Wtedy nie było balonów czy krytych hal tenisowych i tylko te wojskowe miały odpowiednie wymiary. Trenowaliśmy tam wykorzystując to, że część rodziców była wysoko postawionymi wojskowymi i umożliwiali korzystanie z tych hal.", "Jakiś czas później rozpoczęła się jego współpraca z firmą Babolat. – Francuzi sami do mnie przyszli podczas jednych targów sportowych w Warszawie. I tak się ułożyło, że razem się rozwijaliśmy. Ja zwiększałem sprzedaż w Polsce, oni zwiększali swoją sprzedaż na świecie, a teraz są jedną z trzech czołowych firm – opowiada Ireneusz Maciocha, który do dziś szczyci się tym, że podpisał kontrakt m.in. z Agnieszką i Ulą Radwańskimi.", "– Na jednym z turniejów zobaczyłem, dwie młode zawodniczki. One miały wtedy może 11-12 lat.  Porozmawiałem z ich rodzicami na halowym turnieju w Pabianicach, wysłałem rakiety do przetestowania. Od tego czasu Agnieszka przez 15 lat grała sprzętem Babolata a Ula gra do tej pory – cieszy się Ireneusz Maciocha.", "Jego pasja do tenisa przeniosła się także na dwoje dzieci. W tenisa juniorskiego grał zarówno syn, jak i córka. – Marcin przestał trenować, gdy poszedł do liceum. Basia intensywnie grała podczas studiów w Stanach Zjednoczonych i w tej chwili gra bardzo dobrze. Może nie na poziomie stricte zawodowym, ale w Świnoujściu wygrała wysokiej rangi turniej ITF – mówi.", "Codzienne treningi z córką pomogły panu Ireneuszowi odnieść sukcesy w Mistrzostwach Świata Seniorów. W 2018 roku zdobył brązowy medal w deblu w Ulm, a w 2019 srebrny w mikście w Lizbonie. Ten ostatni wynik pomógł zająć pierwsze miejsce światowej listy ITF Seniors za 2019 rok w mikście. Do tego doszło wiele tytułów Mistrza Polski.", "– Tenis jest dla mnie sposobem na życie. Razem z żoną podróżujemy na turnieje tenisowe po całym świecie, kiedyś dotarliśmy nawet do Argentyny i Chile. Tenisowe zawody są dobrym  pretekstem, żeby podróżować i spędzać razem czas. Zresztą, podróże to też nasza pasja. Raczej jesteśmy rodziną, która nie usiedzi w miejscu – mówi Ireneusz Maciocha.", "Z kolei Krzysztof Bobala opowiada: – Irek to nie tylko dobry tenisista i popularyzator tej pięknej dyscypliny sportu, ale ma także smykałkę do właściwie wszystkich sportów rakietowych. Gra w squasha, badmintona i tenisa stołowego i jest z niego dzisiaj wspaniały materiał na dobrego racketlonistę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022. Pierwsze „dzikie karty” przyznane", "date": "\n\t\t\t\t\t\t\t\t\t\t27 grudnia, 2021\t\t\t\t\t", "text": ["Wiadomo już, że dzięki „dzikie karty”w pierwszej wielkoszlemowej imprezie 2022 roku wystąpią Australijki Maddison Inglis, Storm Sanders, Daria Saville (panieńskie nazwisko Gavrilova), Samantha Stosur (na zdjęciu głównym), Francuzka Diane Parry oraz Amerykanka Robin Anderson. Do turnieju kobiet pozostały więc jeszcze tylko dwie WC.", "Wśród mężczyzn „dziką kartę” otrzymał między innymi pięciokrotny finalista turnieju w Melbourne, zwycięzca trzech turniejów wielkoszlemowych i dwukrotny mistrz olimpijski w grze pojedynczej, Brytyjczyk Andy Murray. Szkot, były lider rankingu ATP, po problemach zdrowotnych, zajmuje obecnie w rankingu ATP 134 miejsce, które występu w turnieju głównym nie gwarantowało.", "– Jestem bardzo podekscytowany powrotem do gry w Australian Open. Jestem wdzięczny Craigowi Tileyowi (dyrektor turnieju Australian Open – przyp. red.) i jego zespołowi za tę szansę. Spędziłem kilka świetnych chwil w Australii, grając przed niesamowitymi kibicami. Nie mogę się doczekać powrotu na korty w Melbourne Park – skomentował Andy Murray, który w sezonie 2021 w Melbourne nie mógł wystąpić, ponieważ otrzymał pozytywny wynik testu na obecność koronawirusa wywołującego chorobę COVID-19.", "Oprócz Andy’ego Murray’a „wild card” do turnieju głównego otrzymali już także Amerykanin Stefan Kozlov oraz Francuz Lucas Pouille, natomiast do kwalifikacji Francuz Harold Mayot.", "Dodać można, że „dzikie karty” dla reprezentantów Francji oraz USA, to efekt porozumień zawartych między federacjami tych krajów, a Australijską Federacją Tenisową.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W rankingach sporo biało-czerwonych, Świątek i Hurkacz w TOP10", "date": "\n\t\t\t\t\t\t\t\t\t\t27 grudnia, 2021\t\t\t\t\t", "text": ["To oczywiście cieszy, ale równocześnie nieco zamazuje obraz polskiego tenisa, bo chociaż klasyfikowana jest spora grupa tenisistek i tenisistów z Polski, to jednak zajmują oni raczej odległe pozycje. W TOP 50 oprócz najlepszej dwójki nie ma już żadnego innego przedstawiciela naszego tenisa, w TOP 100 klasyfikowana jest jeszcze tylko Magda Linette, zaś w TOP 200 ponadto Magdalena Fręch, Kamil Majchrzak, Katarzyna Kawa oraz Kacper Żuk.", "1. Ashleigh Barty (Australia) – 7582 pkt., 2. Aryna Sabalenka (Białoruś) – 6380 pkt., 3. Garbine Muguruza (Hiszpania) – 5685 plt., 4. Karolina Pliskova (Czechy) – 5135 pkt., 5. Barbora Krejcikova (Czechy) – 5008 – pkt.,  6. Maria Sakkari (Grecja) – 4385 pkt., 7. Anett Kontaveit (Estonia) – 4351 pkt., 8. Paula Badosa Gibert (Hiszpania) – 3849 pkt., 9. IGA ŚWIĄTEK – 3786 pkt., 10. Ons Jabeur (Tunezja) – 3455 pkt., 11. Anastazja Pawluczenkowa (Rosja) – 3076 pkt., 12. Sofia Kenin (USA) – 2971 pkt., 13. Naomi Osaka (Japonia) – 2956 pkt., 14. Elena Rybakina (Kazachstan) – 2855 pkt., 15. Elina Switolina (Ukraina) – 2726 pkt., 16. Angelique Kerber (Niemcy) – 2671 pkt., 17. Petra Kvitova (Czechy) – 2660 pkt., 18. Jessica Pegula (USA) – 2650 pkt., 19. Emma Raducanu (Wielka Brytania) – 2595 pkt., 20. Simona Halep (Rumunia) – 2576 pkt.", "—", "57. Magda Linette – 1142 pkt., 106. Magdalena Fręch – 769 pkt., 155. Katarzyna Kawa – 460 pkt., 231. Urszula Radwańska – 309 pkt., 335. Maja Chwalińska – 185 pkt., 390. Weronika Falkowska – 148 pkt., 486. Martyna Kubka – 96 pkt., 518. Katarzyna Piter – 89 pkt., 642. Anastazja Szoszyna – 58 pkt., 810. Ania Hertel – 35 pkt., 818. Paula Kania-Choduń – 34 pkt., 947. Joanna Zawadzka – 23 pkt., 1083. Stefania Rogozińska-Dzik – 16 pkt., 1096 Weronika Baszak – 15, 1370. Aleksandra Jeleń – 7 pkt., 1507. Daria Kuczer – 5 pkt., 1530. Julia Oczachowska – 4 pkt.", "1. Novak Djoković (Serbia) – 11540 pkt., 2. Daniił Miedwiediew (Rosja) – 8640 pkt., 3. Alexander Zverev (Niemcy) – 7840 pkt., 4. Stefanos Tsitsipas (Grecja) – 6540 pkt., 5. Andriej Rublow (Rosja) – 5150 pkt., 6. Rafael Nadal (Hiszpania) – 4875 pkt., 7. Matteo Barrettini (Włochy) – 4568 pkt., 8. Casper Ruud (Norwegia) – 4160 pkt., 9. HUBERT HURKACZ – 3706 pkt., 10. Jannik Sinner (Włochy) – 3350 pkt., 11. Felix Auger- Aliassime (Kanada) – 3308 pkt., 12. Cameron Norrie (Wielka Brytania) – 2945 pkt., 13. Diego Sebastian Schwartzman (Argentyna) – 2625 pkt., 14. Denis Shapovalov (Kanada) – 2475 pkt., 15. Dominic Thiem (Austria) – 2425 pkt., 16. Roger Federer (Szwajcaria) – 2385 pkt., 17. Cristian Garin (Chile) – 2353 pkt., 18. Asłan Kartacew (Rosja) – 2351 pkt., 19. Roberto Bautista Agut (Hiszpania) – 2260 pkt., 20. Pablo Carreno Busta (Hiszpania) – 2230 pkt.", "—-", "117. Kamil Majchrzak – 633 pkt., 168. Kacper Zuk – 404 pkt., 465. Paweł Ciaś – 79 pkt., 507. Jerzy Janowicz – 68 pkt., 677, Michał Dembek – 38 pkt., 783. Wojciech Marek – 25 pkt., 826. Maciej Rajski – 21 pkt., 859. Jan Zieliński – 18 pkt., 968. Maks Kaśnikowski – 13 pkt., 977. Yann Wójcik – 13 pkt., 1034. Michał Mikuła – 11 pkt., 1050. Szymon Kielan – 10 pkt., 1205. Szymon Walków – 6 pkt., 1274. Adrian Andrzejczuk – 5 pkt., 1289. Mikołaj Lorens – 5 pkt., 1330. Piotr Grynkowski – 5 pkt., 1339. Martyn Pawelski – 4 pkt., 1373. Piotr Matuszewski – 4 pkt., 1497. Aleksander Orlikowski – 3 pkt., 1586. Marcel Kamrowski – 2 pkt., 1652. Olaf Pieczkowski – 2 pkt., 1656. Filip Kolasiński – 2 pkt., 1767. Mateusz Terczyński – 1 pkt., 1767. Borys Zgoła – 1 pkt., 1876. Piotr Pawlak – 1 pkt, 2062. Dominik Nazaruk – 1 pkt., 2062. Filip Pieczonka – 1 pkt., 2062. Maciej Smoła – 1 pkt., 2118. Alan Bojarski – 1 pkt.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković sportowcem Europy 2021", "date": "\n\t\t\t\t\t\t\t\t\t\t26 grudnia, 2021\t\t\t\t\t", "text": ["Novak Djoković, który w mijającym 2021 roku był bliski skompletowania jako trzeci tenisista w historii Klasycznego Wielkiego Szlema (zwycięstwo w jednym roku kalendarzowym we wszystkich czterech turniejach wielkoszlemowych w grze pojedynczej), gdyż wygrał Austrakian Open 2021, Fernch Open 2021 i Wimbledon 2021, a w US Open 2021 przegrał w finale z Rosjaninem Daniiłem Miedwiediewen), w głosowaniu europejskich agencji prasowych zgromadził 172 pkt., wyprzedzając o 39 pkt. Roberta Lewandowskiego, piłkarza reprezentacji Polski i Bayernu Monachium, triumfatora Ankiety PAP w roku 2020 oraz o 47 pkt. Maxa Verstappena, mistrza świata Formuły 1, z Holandii.", "1. Novak Djoković (Serbia, tenis) – 172 pkt.", "2. Robert Lewandowski (Polska, piłka nożna) – 133 pkt.", "3. Max Verstappen (Holandia, Formuła 1) – 125 pkt.", "4. Karsten Warholm (Norwegia, lekkoatletyka) – 112 pkt.", "5. Sifan Hassan (Holandia, lekkoatletyka) – 94 pkt.", "6. Tadej Pogacar (Słowenia, kolarstwo) – 79 pkt.", "7. Giannis Antetokounmpo (Grecja, koszykówka) – 55 pkt.", "8. Marcell Lamont Jacobs (Włochy, lekkoatletyka) – 51 pkt.", "9. Armand Duplantis (Szwecja, lekkoatletyka) – 29 pkt", "10. Therese Johaug (Norwegia, biegi narciarskie) – 28 pkt.", "W 64. Ankiecie PAP (pierwsza edycja w 1958 roku) w głosowaniu wzięło udział 26 agencji prasowych. Każda z nich przedstawiała swoją “10”. Głosy oddano na 83 sportowców z 25 krajów, reprezentujących 31 dyscyplin  Z Polaków na liście znalazł się także Kamil Stoch (37. miejsce, 7 pkt.). Novak Djoković w “10” został umieszczony  22 razy, w tym ośmiokrotnie na pierwszym miejscu (10 pkt.).", "Triumf Novaka Djokovicia w Ankiecie PAP, której wyniki tradycyjnie poznaliśmy 26 grudnia w drugi dzień Świąt Bożego Narodzenia, to już kolejny sukces przedstawiciela tenisa w plebiscytach podsumowujących dokonania sportowców w mijającym roku. Przypomnijmy, że wcześniej tytuły najlepszych sportowców 2021 roku w swoich krajach zdobyli: Belinda Bencić (Szwajcaria) wśród kobiet, Emma Raducanu (Wielka Brytania), Alexander Zverev (Niemcy) wśród mężczyzn, a 25 grudnia dołączyli do tego grona Daniił Miedwiediew (Rosja, trzeci raz z rzędu) oraz Maria Sakkari (Grecja) wśród kobiet.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zakażeni koronawirusem. Na liście Nadal, Moya, Jabeur, Bencić…", "date": "\n\t\t\t\t\t\t\t\t\t\t23 grudnia, 2021\t\t\t\t\t", "text": ["Jako pierwszy o pozytywnym wyniku testu na obecność koronawirusa poinformował po powrocie z ZEA Hiszpan Rafael Nadal, który podkreślił. że jest zaszczepiony, a wszystkie testy, które przechodził każdego dnia na miejscu w ZEA dawały wynik negatywny.", "Jako następna o pozytywnym wyniku testu poinformowała Szwajcarka Belinda Bencić. – Mimo pełnego zaszczepienia otrzymałam pozytywny wynik testu na COVID-19. Obecnie izoluję się i stosuję środki ostrożności, aby przejść przez to jak najlepiej, ponieważ narzekam na bardzo silne objawy (gorączkę, bóle i dreszcze). Czas nie jest dla mnie idealny, ponieważ byłam w ostatniej fazie przygotowań do styczniowych turniejów i Australian Open. Polecę do Australii, jak tylko wyzdrowieję i zakończę okres izolacji – napisała na Twitterze mistrzyni przeprowadzonych w 2021 roku Igrzysk Olimpijskich Tokio 2020 w grze pojedynczej i wicemistrzyni w grze podwójnej.", "W środę o zakażeniu i silnych objawach poinformowali z kolei trener Rafaela Nadala Carlos Moya oraz zwyciężczyni imprezy w stolicy ZEA Tunezyjka Ons Jabeur.", "– Pomimo, że jestem zaszczepiona, miałam pozytywny wynik testu na COVID-19. Choć mam silne objawy. Mam nadzieję, iż szybko pokonam wirusa i wyzdrowieję – napisała z kolei na Twitterze Jabeur, która poinformowała, że jest w izolacji w rodzinnej Tunezji i do Australii poleci po wyzdrowieniu.", "Dodać jeszcze możemy, że ze względu na zakażenie koronawirusem, w izolacji odbywa również mistrzyni US Open 2021 Brytyjka Emma Raducanu, która pierwotnie miała wystąpić w  Mubadala World Tennis Championship (zastąpiła ją Ons Jabeur).", "Nie można wykluczyć, że z powodu pozytywnych wyników testów na obecność koronawirusa, pewnym zmianom ulegną plany zakażonych, dla których najważniejszą imprezą w styczniu 2022 będzie wielkoszlemowy turniej Australian Open 2022 (17-30 stycznia) w Melbourne).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Matuszewski dotarł do finału challengera ATP w Portugalii", "date": "\n\t\t\t\t\t\t\t\t\t\t19 grudnia, 2021\t\t\t\t\t", "text": ["– Ostatni turniejowy tydzień roku okazał się dla mnie naprawdę dobry po zdobyciu miejsca w portugalskim Challengerze 80 Maia Open. Po wyrównanym finale musieliśmy uznać wyższość pary gospodarzy Borges/Cabral. Teraz nareszcie mogę wracać do domu po bardzo wymagającym, jak i również udanym roku. Chciałem podziękować za wsparcie Polskiemu Związkowi Tenisowemu i właścicielowi firmy Drogbruk Kostka Brukowa, a także trenerom. Pomagali mi Mariusz Fyrstenbereg oraz Haythem Trimech. Dzięki David za bardzo udany tydzień wspólnej gry – napisał w mediach społecznościowych Matuszewski.", "Start w Portugalii (halowy turniej na kortach ziemnych) był pierwszym wspólnym występem Matuszewskiego i Pichlera. W drodze do finału pokonali oni: I runda – Quentin Folliot/Maxime Janvier (Obaj Francja) 7:6 (5), 6:3; ćwierćfinał – Andrej Martin (Słowacja)/Goncalo Oliveira (Portugalia) 6:7 (4), 6:1, 10-8; półfinał – Edoardo Lavagna (Włochy)/Damien Wenger (Szwajcaria) 4:6, 6:4, 10-8.", "Za grę w Portugalii Polak otrzymał 48 punktów do rankingu deblistów oraz czek na sumę 1550 euro do podziału ze swoim austriackim partnerem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Juan Martin del Potro chce wrócić do gry w lutym", "date": "\n\t\t\t\t\t\t\t\t\t\t21 grudnia, 2021\t\t\t\t\t", "text": ["“Trenuję bardzo ciężko. Niektóre dni są lepsze od pozostałych, ale cały czas mam nadzieję, że uda mi się powrócić do rywalizacji na początku przyszłego roku. Byłoby czymś wyjątkowym, gdybym zdołał wrócić na turniej w Buenos Aires, a następnie zagrać w Rio. Możecie sobie wyobrazić, że każdego dnia daję z siebie wszystko, byśmy mogli wkrótce znów się spotkać” – napisał Argentyńczyk na Instagramie.", "Juan Martin del Potro chciałby zatem powrócić w lutym 2022 na rozgrywane na “mączce” turnieje rangi ATP 250 w Buenos Aires oraz ATP 500 w Rio de Janeiro.", "Przypomnieć warto, że 33-letni obecnie Juan Martin del Potro to były trzeci zawodnik rankingu ATP (13 sierpnia 2018). Największy sukces odniósł w 2009 roku triumfując w wielkoszlemowym US Open, ale na koncie ma również inne wartościowe osiągnięcia. W każdym z trzech pozostałych turniejów wielkoszlemowych docierał przynajmniej do ćwierćfinału, ma w dorobku brązowy medal Igrzysk Olimpijskich w Londynie (2012) oraz srebrny medal w Igrzysk Olimpijskich w Rio de Janeiro (2016). W głównym cyklu ATP wywalczył w sumie 22 tytuły w singlu oraz jeden w deblu. (ostatni w 2018 roku w Indian Wells). Ponadto 12 finałów gry pojedynczej przegrał. W 2016 roku z reprezentacją Argentyny sięgnął po Puchar Davisa (w 2008 oraz 2011 Argentyna grała w finale).", "Zawodowym tenisistą jest od roku 2005, a w imprezie ATP Tour po raz pierwszy wystąpił w lutym 2006 roku w Vina del Mar.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenisiści doceniani. Zverev, Raducanu, Bencić najlepszymi sportowcami w swoich krajach", "date": "\n\t\t\t\t\t\t\t\t\t\t22 grudnia, 2021\t\t\t\t\t", "text": ["Właśnie ogłoszono, że sportowcem roku 2021 w Niemczech został Alexander Zverev. Mistrz olimpijski z Tokio, triumfator wieńczącego sezon turnieju Nitto ATP Finals 2021, który kończy obecny rok jako trzeci zawodnik rankingu ATP, nie dał szans konkurentom. W głosowaniu dziennikarzy Alexander Zverev zgromadził aż 1739 punktów zdecydowanie wyprzedzając pływaka Floriana Welibrocka – 1198 pkt. i skoczka narciarskiego Karla Geigera – 729 pkt.", "– Jestem niezwykle szczęśliwy, szczególnie w tym trudnym czasie na świecie. Wszyscy sportowcy są bardzo szczęśliwi, że mogli być w Tokio, nawet bez widzów. W wiosce olimpijskiej, w jej niemieckiej części, było jak w rodzinie. Nie ma nic większego niż igrzyska olimpijskie i złoty medal. Dla mnie zawsze tak pozostanie – powiedział Zverev, odbierając w niedzielę wieczorem nagrodę, podczas uroczystej gali w Baden-Baden.", "W Wielkiej Brytanii sportową osobowością roku 2021 została sensacyjna mistrzyni wielkoszlemowego US Open 2021 Emma Raducanu, która triumfowała w imponującym stylu w Nowym Jorku nie tracąc seta w turnieju, do którego przystępowała od kwalifikacji. W głosowaniu wyprzedziła Toma Daley’a (złoty i brązowy medalista igrzysk olimpijskich w Tokio w skokach do wody – przyp. red.), Adama Peaty’ego (złoty i srebrny medalista IO w Tokio w pływaniu – przyp. red.). W wąskim gronie nominowanych do nagrody byli także piłkarz Raheem Sterling, bokser Tyson Fury i Sarah Storey, paraolimpijka uprawiająca pływanie i kolarstwo.", "Z kolei w Szwajcarii sportowcem roku 2021 (wśród kobiet) ogłoszona została Belinda Bencić, mistrzyni olimpijska z Tokio w grze pojedynczej i wicemistrzyni w grze podwójnej (w parze z Viktoriją Golubić).", "W Serbii bardzo ceniony jest lider rankingu ATP Novak Djoković. Triumfator Australian Open 2021, French Open 2021 i Wimbledonu 2021, który był o krok od skompletowania w mijającym roku Klasycznego Wielkiego Szlema jako trzeci tenisista w historii (w US Open przegrał w finale z Rosjaninem Daniiłem Miedwiediewem) właśnie w swoim kraju uhonorowany został…. serią znaczków pocztowych. Jest pierwszym serbskim sportowcem, który doczekał się własnego znaczka funkcjonującego w obiegu krajowym jak i międzynarodowym. Naszym zdaniem Serb będzie też jednym z faworytów do zwycięstwa chociażby w ankiecie PAP na najlepszych sportowców Europy 2021. Ta ankieta przeprowadzana od 1958 roku, to jeden z najstarszych  tego typu plebiscytów na Starym Kontynencie (Novak Djoković wygrywał już w latach 2011, 2015, 2018).", "Carlos Alcaraz, który był objawieniem minionego sezonu w męskich rozgrywkach tenisowych (zaczynał rok 2021 rok na 141. miejscu w rankingu ATP, zakończył na 32.) zdobył pierwszy w karierze tytuł głównego cyklu wygrywając turniej w Umagu, triumfował w Next Gen ATP Finals, awansował do ćwierćfinału wielkoszlemowego US Open) został natomiast wyróżniony w  Hiszpanii. Młody tenisista otrzymał nagrodę AS Promise Award, przyznawaną przez dziennik “AS” sportowcowi, który “przebił się do elity” w swojej dyscyplinie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Uroczystość w Bytomiu. Tenisowy Klub Roku PRO – BKT Advantage Bielsko-Biała", "date": "\n\t\t\t\t\t\t\t\t\t\t19 grudnia, 2021\t\t\t\t\t", "text": ["W najbardziej prestiżowej kategorii Tenisowy Klub Roku PRO wygrał BKT Advantage Bielsko-Biała. W imieniu zwycięzców voucher na kwotę 22 500 zł odebrał Piotr Szczypka, prezes klubu. Drugą lokatę zajął KS Górnik Bytom (voucher – 18 500 zł), a trzecie AZS Poznań (voucher – 15 tys. zł). Na podium po raz kolejny znalazły się trzy wyżej wymienione kluby, zmieniła się tylko ich kolejność. W pogoni za „medalistami” – dość duża, ustabilizowana grupa, z klubem z Grodziska Mazowieckiego – CKT. Na uwagę zasługują wysokie miejsca klubów z mniejszych ośrodków – SKF KT Szczawno-Zdrój (10. pozycja) i Fundacja Klub Tenisowy Astra Książenice (12. miejsce).", "– Ta nagroda to sukces wszystkich osób pracujących w Advantage. Recepta na sukces? Konsekwentna, ciężka praca od podstaw. Szczególnie cieszy duża liczba wychowanków, co będzie miało także znaczenie w następnych latach – zaznacza Piotr Szczypka.", "Do klasyfikacji Klub Roku PRO zaliczane były najważniejsze imprezy krajowe i zagraniczne. – Dużo punktów wywalczyliśmy szczególnie podczas Drużynowych Mistrzostw Polski w różnych kategoriach wiekowych. Bonusem był też bardzo dobry wynik jaki osiągnął Jakub Jędrzejczak podczas", "turnieju 2021 Tennis Europe Juniors Masters do lat 16 w Monte Carlo – zaznacza prezes Szczypka. Przypomnijmy, że w bratobójczym, polsko-polskim pojedynku o trzecie miejsce Tomasz Berkieta (Warszawianka) pokonał Jędrzejczaka (trener klubowy Stavros Wawrzos) w trzech zaciętych setach.", "– Uroczystość podsumowująca kolejną, trzecią edycję rywalizacji Tenisowy Klub Roku PRO to dla mnie zawsze szczęśliwy dzień – podkreśla Dariusz Łukaszewski, wiceprezes do spraw sportowych PZT, a zarazem dyrektor Górnika Bytom. – Walczyłem o ten projekt przez kilka lat. Bez odpowiedniego działania klubów tenis w Polsce się nie rozwinie, dlatego trzeba tę pracę docenić. I my to robimy.", "– Od lat jesteśmy klasyfikowani jako jeden z czołowych ośrodków w kraju. Wysoka pozycja w kategorii PRO cieszy i potwierdza, że wykonywana jest dobra praca, bo ta klasyfikacja pokazuje wszechstronność na różnych płaszczyznach, oczywiście przede wszystkim sportowej – podkreśla Jacek Muzolf, szef sekcji tenisowej AZS Poznań.", "W 2019 roku odbyła się pierwsza edycja, w której wzięło udział 15 klubów, w kolejnych dwóch przybywało uczestników i… nowych pomysłów. W piątkowy wieczór wręczono bowiem także nagrody w rywalizacji: „Gramy o 4 dychy” oraz „Gramy o 3 dychy”. W pierwszej konkurencji wygrał CKT Grodzisk Mazowiecki przy fundacji De Arte Athletica, a w drugiej ex aequou na pierwszym miejscu znalazły się: Górnik Bytom i AZS Poznań.", "1. BKT Advantage Bielsko-Biała 394,75 pkt.", "2. KS Górnik Bytom 362,50 pkt.", "3. AZS  Poznań 328,25 pkt.", "4. CKT Grodzisk Mazowiecki przy Fundacji De Arte Athletica 229,00 pkt.", "5. Miejski Klub Tenisowy Łódź 175,75 pkt.", "6. Krzycki Klub Tenisowy Wrocław 173,00 pkt.", "7. Fundacja SKT Promasters Szczecin 132,25 pkt.", "8. Tenisowy GAT Gdańsk 131,75 pkt.", "9. Stow. REDECCO SIR Wrocław 126,50 pkt.", "10. SKF Klub Tenisowy Szczawno-Zdrój 101,75 pkt.", "11. AZS Łódź 99,75 pkt.", "12. Fundacja Klub Tenisowy Astra Książenice 93,75 pkt.", "13. UKT Winner Kraków 84,25 pkt.", "14. Stowarzyszenie Trnovsky Mario Tennis Club 73,25 pkt.", "15. Park Tenisowy Olimpia Poznań 67,00 pkt.", "16. AT Angelique Kerber Puszczykowo 66,00 pkt.", "17. KS Nadwiślan Kraków 65,25 pkt.", "18. Klub Tenisowy Warszawianka Warszawa 64,50 pkt.", "19. Top Tennis Player 64,00 pkt.", "20. KS Czarni Rzeszów 63,50 pkt.", "1.  CKT Grodzisk Mazowiecki przy Fundacji De Arte Athletica 59 pkt.", "2. AZS Poznań 48,5 pkt.", "3. WKT Mera Warszawa 45 pkt.", "4. KS Górnik Bytom 41 pkt.", "6. Fundacja SKT Promasters Szczecin 27 pkt.", "7. Tenisowy GAT Gdańsk 23 pkt.", "1. KS Górnik Bytom i AZS Poznań 62,5 pkt.", "3. BKT Advantage Bielsko-Biała 48,5 pkt.", "2. CKT Grodzisk Mazowiecki przy fundacji De Arte Athletica 46,5 pkt.", "1. Akademicki Związek Sportowy Poznań", "2. Park Tenisowy Olimpia Poznań", "3. Sopot Tenis Klub", "1. Stowarzyszenie Klub Sportowy Tenis Park Kołobrzeg", "2. Vamos Tennis Club Otwock przy Tenis&Holiday", "3. Smecz Bogumił i Wspólnicy (Smecz Siedliska-Piaseczno)", "1. BKT Advantage Bielsko-Biała", "2. SKF Klub Tenisowy Szczawno-Zdrój", "3. Śląskie Centrum Tenisa Pszczyna", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Spełnienie marzeń Rafaela Nadala. Z kortu na katamaran", "date": "\n\t\t\t\t\t\t\t\t\t\t21 grudnia, 2021\t\t\t\t\t", "text": ["Jest rok 1992. Francis Lapp przeprowadza się do Polski, gdzie rozwija swoją pasję do żeglowania. Na przełomie XX i XXI wieku kupuje w Paryżu własny katamaran – dwukadłubowy jacht – który stacjonuje na Madagaskarze. Francuski przedsiębiorca przekształca swoją pasję w kolejny biznes. Po osiągnięciach w przemyśle elektrycznym zakłada w Gdańsku biuro podróży Sunreef Travel, zajmujące się czarterowaniem jachtów na Oceanie Indyjskim.", "Firma prężnie się rozwija, a popyt na wypożyczenie dwukadłubowców rośnie wraz z wymaganiami klientów. Na świecie brakuje jednak komfortowych katamaranów, bo stosunkowo późno odkryto wielki, turystyczny potencjał, jaki one kryją. Ich użytkownicy zakochują się bowiem w ogromnej przestrzeni, stabilności na wodzie i bezpieczeństwu, ale na rynku nie ma jednostek, które satysfakcjonują Francisa i mogłyby zasilić jego flotę.", "Artur Połoczański z Sunreef Yachts: – Przedsiębiorczy umysł Francuza szybko chce odpowiedzieć na potrzebę swoich klientów – skoro nigdzie nie kupi spełniającego jego wymagania katamaranu, to stworzy go sam. W krótkim czasie otwiera więc w Gdańsku stocznie Sunreef Yachts, w której zaczyna produkcje bogato wyposażonych, spersonalizowanych dwukadłubowców.", "Niedługo później tworzy jachty dla szejków, milionerów czy sportowców. Także dla Rafaela Nadala.", "„Prosty chłopak, lubiący łowić ryby z kolegami, zjeść obiad z rodziną, a potem obejrzeć mecz piłkarski” – mówi wujek Rafy o swoim bratanku. Tenisista zawsze czerpał z życia garściami i nawet, gdy jego kariera sportowa rozbłysła, nie zapominał o rodzinnych stronach. Spytany niegdyś o najlepszy dzień w życiu odpowiedział: – Wstaliśmy z tatą o 6.30. Po śniadaniu poszliśmy do Club Nautico, gdzie tata trzymał łódź. Wzięliśmy ze sobą jeszcze dwóch moich najlepszych przyjaciół, a następnie pięć godzin łowiliśmy ryby. Gdy wróciliśmy, zrobiliśmy filety na lunch, a potem, po jedzeniu, poszliśmy rozstrzygnąć różnice na polu golfowym. Wróciliśmy i zagraliśmy jeszcze wszyscy wieczorem w piłkę. Potem był prysznic i wspólna kolacja, która skończyła się o 3 nad ranem. To był wspaniały dzień – wspomina dorosły już Nadal.", "Hiszpański tenisista od dziecka marzył o własnym jachcie. Rafa urodził się na Majorce, więc żeglowanie i nurkowanie ma zapisane w genach. Szukanie swojego idealnego katamaranu rozpoczął w 2018 roku. Tenisista zaczął wówczas rozmowy z przedstawicielami różnych firm, jeździł na targi i osobiście oglądał poszczególne jednostki. Wymarzony jacht spotkał na wystawie w Cannes. Miał 24 metry długości, 5 kabin, przestronny salon, a przede wszystkim taras słoneczny, będący autorskim projektem stoczni Sunreef Yachts, która stworzyła jednostkę. – Zakochałem się – wspomina Nadal.", "Miłość od pierwszego wejrzenia Rafy do katamaranu była bardzo mocna i – jak to bywa w historiach romantycznych – szybko została wystawiona na próbę. Pierwszą przeszkodą na jej drodze był fakt, że ujrzany przez Nadala model był jachtem żaglowym, a motorowy, jakiego pragnął Rafa, nie istniał.", "W niecałe 20 lat Sunreef Yachts wyrosło z lokalnej stoczni na światowego hegemona. Mająca początkowo jeden hangar firma posiada teraz wiele biur na całym świecie, a swój szybki sukces zawdzięcza budowaniu jachtów „na wymiar”, co przyciąga wielu klientów. Znakiem rozpoznawczym polskiej stoczni jest personalizacja. Ich klientami nie są tylko ludzie szukający komfortowych katamaranów, ale tacy, którym zależy na dostosowaniu jednostki pod własne potrzeby i pragnienia.", "Personalizacja to jednak bardzo szerokie pojęcie, a klienci Sunreef Yachts, wykorzystują ją w różnym stopniu. – Są dwie ścieżki. Albo personalizujemy istniejący model, w ramach którego możemy dać swobodę klientowi w wyborze sprzętu, designu i aranżacji wnętrza. Albo jest też druga droga – kiedy klient chce stworzyć nowy model od podstaw – cytuje założyciela firmy Artur Połoczański z Sunreef Yachts. W przypadku polskiej firmy nie ma ograniczeń, jeśli chodzi o personalizację jachtu. Póki marzenia klienta nie wpłynął na jego bezpieczeństwo i są technologicznie możliwe, to nic nie stoi na przeszkodzie, by je zrealizować.", "Rafael Nadal wykazał się wiedzą i doświadczeniem, gdy po raz pierwszy wraz z projektantami polskiej stoczni usiadł do szkicu swojego nowego jachtu. Hiszpan miał jasno określne zmiany, jakie chciał wprowadzić względem żaglowej jednostki, którą widział na targach we Francji. Znał też granice, których nie mógł przekraczać.", "– Mieliśmy do czynienia z człowiekiem, który posiadał jachty, zna się na tym temacie i miał skonkretyzowane oraz praktyczne rozwiązania – mówi Artur Połoczański", "Wyposażony w dwa silniki o mocy 1200 koni mechanicznych jacht 80 Sunreef Power miał kilka aspektów, które nie przypadły do gustu Rafie i zostały przez niego zmienione. Hiszpanowi od początku zależało na wysokim komforcie, praktycznych rozwiązaniach, ale przede wszystkim na ciszy i pięknych widokach, których nic nie mogło zaburzać.", "– Trzeba zaznaczyć, że klienci, którzy do nas przychodzą, często są bardzo dobrze zorientowani, widzieli wiele rozwiązań zastosowanych na innych jednostkach i pytają, czy mogą przenieś dane pomysły na swój jacht. Pamiętam, że Rafie spodobała się propozycja z otwieranym balkonem na morze w kabinie właścicielskiej. Zależało mu także na ściętej (niższej) burcie, by mieć lepszą widoczność na tafle wody – mówi przedstawiciel Sunreef Yachts. Tenisista nie robił na swoim jachcie konstrukcyjnych rewolucji. Na pokładzie nazwanego przez niego ", " znajdziemy więc pięć kabin, tyle samo łazienek, kuchnię oraz ogromny, nieco zmieniony przez tenisistę salon. Rafa nie oszczędzał także pieniędzy na sprzęcie multimedialnym. – W salonie są dwa telewizory ustawione plecami do siebie, więc filmy można oglądać z dwóch stron. Na rufie, jak i na pokładzie słonecznym, są zaś monitory wodoodporne – opowiada o ponad ośmiu wyświetlaczach na jachcie tenisisty Artur Połoczański.", "zostało zwodowane w kwietniu zeszłego roku. Genezy jego nazwy jednak nie poznamy, bo – jak mówi Rafa – jest to sprawa prywatna. Od tamtego czasu tenisista nie miał wiele okazji, by wypocząć na jednostce. Choć jej zasięg na jednym tankowaniu pozwala przepłynąć Atlantyk, to katamaran nie widział jeszcze innych wód niż te, otaczające Baleary. Jego jacht wykracza poza wszelkie normy komfortu. Sportowiec zatrudnił niedawno stałą, trzyosobową załogę, która pomaga mu pracach bosmańskich i żeglarskich. Wtedy on łowi ryby, opala się, podziwia widoki, bądź pływa na skuterze wodnym, dla którego pod kokpitem na rufie znalazł się garaż z opuszczaną platformą.", "Proces rozmów, projektów i budowy trwał łącznie osiem miesięcy, a ich efektem był gotowy jacht, kosztujący ostatecznie ponad 5 milionów euro. Współpraca z Rafą to tylko część wielkich projektów realizowanych dla wielkich sportowców, ale też biznesmenów, szejków i celebrytów. Niedawno do grona hiszpańskiego tenisisty dołączył były rajdowca Formuły 1, Nico Rosberg, który stał się twarzą ich eko-jachtów. Stocznia realizuje teraz swój kolejny, największy w historii projekt, budując najdłuższy w swojej kategorii, 49-metrowy katamaran na świecie.", "– Jacht jest dla mnie pływającym domem, gdzie spędzam czas, mogę wyjść na zewnątrz i cieszyć się chwilą, ale też miejscem, w którym mogę odciąć się od świata – podsumowuje Rafael Nadal opalając się już na swojej nowej jednostce.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Majchrzak dołączył do CKT Grodzisk Mazowiecki", "date": "\n\t\t\t\t\t\t\t\t\t\t25 grudnia, 2021\t\t\t\t\t", "text": ["– Nie da się ukryć, że Kozerki zaczynają tworzyć naprawdę silną drużynę z ogromnym potencjałem i niezłymi nazwiskami. Miło mi, że staję się częścią tego projektu już od Nowego Roku. Myślę, że powoli rodzi się skład, który ma bardzo duże szanse na walkę o mistrzostwo w premierowym sezonie SuperLigi. Ale przede wszystkim jest tam grupa bardzo pozytywnych ludzi z dużymi ambicjami, którzy chcą stworzyć u siebie coś naprawdę ciekawego i mają niesamowite plany – powiedział w sobotę Majchrzak, tuż przed wylotem do Australii.", "W kawiarni na stołecznym lotnisku Majchrzak, zanim wsiadł na pokład samolotu, spotkał się z właścicielem CKT Grodzisk Mazowiecki Jarosławem Lewandowskim i podpisał dwuletnią umowę z nowym klubem.", "– Kozerki stają się mi coraz bliższe, bo od miesiąca pracuje tam jako fizjoterapeutka moja narzeczona Marta. Zaczęła tam pracę w dobrym momencie, bo „zahaczyła” o dwie klubowe Wigilie i chwali panującą tam atmosferę. Ja teraz będę tam pojawiał, żeby trenować między turniejami, no i żeby grać w meczach SuperLigi w barwach CKT. Umowę podpisujemy dosłownie na „last minute”, bo zaraz ruszam do Sydney z chłopakami z reprezentacji i do kraju wrócę dopiero za kilka tygodni – powiedział tenisista LOTOS PZT Team.", "– Mocno liczę na to, że uda mi się ominąć eliminacje i zagram bezpośrednio w głównej drabince Australian Open. Ale to się dopiero okaże, bo w tej chwili jestem czwarty wśród oczekujących, więc jeszcze muszę poczekać na ewentualne zwolnienie się kolejnych miejsc przez wyżej notowanych rywali. Jeśli tak się stanie, to pewnie po ATP Cup zostanę w Sydney i tam zagram w turnieju ATP, a jeśli nie to od razu z Kacprem ruszę do Melbourne, bo już w poniedziałek 10 stycznia rusza kwalifikacje do Wielkiego Szlema – dodał.", "W drużynie, która zagra w prestiżowym turnieju ATP Cup w Sydney (1-9 stycznia), znalazło się w sumie trzech zawodników reprezentujących barwy CKT Grodzisk Mazowiecki, bo – oprócz Majchrzaka – także Jan Zieliński i Kacper Żuk (obaj LOTOS PZT Team), który podpisał umowę z Kozerkami dzień przed Wigilią. Skład polskiego zespołu uzupełniają deblista Szymon Walków (LOTOS PZT Team), który razem z wszystkimi wyleciał w sobotę z Warszawy, a w Dubaju – gdzie mają przesiadkę – dołączy do nich Hubert Hurkacz lecący z Nicei.", "– Kamil to drugie ogromne wzmocnienie naszego męskiego składu dosłownie tuż przed nowym sezonem, bo chwilę przed świętami do CKT Grodzisk Mazowiecki dołączył Kacper Żuk. Wcześniej związali się z nami Maks Kaśnikowski i Yann Wójcik. Ale też wzmacniamy ekipę naszych dziewczyn. Niedawno podpisaliśmy umowę z Belgijką Alison van Uytvanck, która zbliża się do Top 50 w singlowym rankingu WTA. Od dawna pracują z nami Martyna Kubka, deblistka Paula Kania-Choduń, Anna Kubariewa, no i liczymy na szybki powrót do gry Anastazji Szoszyny. Także nie ukrywam, że staramy się stworzyć zespół, który powinien walczyć w przyszłym roku o mistrzostwo kraju – uważa Jarosław Lewandowski.", "Start pierwszego sezonu SuperLigi Tenisa planowany jest na 29 maja 2022 roku, a rozgrywki potrwają do połowy sierpnia. CKT Grodzisk Maz. będzie rywalizował w najwyższej grupie – w Ekstraklasie, obok BKT Advantage Bielsko-Biała, Górnika Bytom, AZS-u Poznań, UKS Beskidy Ustroń i Parku Tenisowego Olimpia Poznań. W lutym zostaną ogłoszone dwa pozostałe kluby, które wystąpią z „dzikimi kartami”.", "W rozgrywkach ligowych grać będą razem kobiety i mężczyźni, w singlu i deblu, a w razie remisu 3:3 o losach zwycięstwa będą decydować mecze mikstów. Spotkania rozgrywane będą w ciągu jednego dnia, zawsze w niedziele. Cztery najlepsze ekipy, po siedmiu kolejkach fazy zasadniczej, wystąpią w finałowym turnieju w Zielonej Górze (10-11 grudnia), gdzie poznamy triumfatorów i medalistów pierwszej edycji.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Roman Wędrocha. Tenis to była miłość od pierwszego wejrzenia", "date": "\n\t\t\t\t\t\t\t\t\t\t22 grudnia, 2021\t\t\t\t\t", "text": ["– Tenis to najważniejsza rzecz w moim życiu. To była miłość od pierwszego wejrzenia i pierwszego kontaktu – nie ma wątpliwości Roman Wędrocha, instruktor tenisa, były zawodnik, sędzia oraz członek zarządu Starochorzowskiego Centrum Sportu Sokół i Śląskiego Związku Tenisowego.", "Chociaż przygoda Romana Wędrochy z tenisem trwa już ponad 50 lat, to wszystko zaczęło się… przypadkowo.", "– Pamiętam to do dziś, to była pierwsza sobota września w 1968 roku. Byłem wtedy w piątej klasie szkoły podstawowej, wtedy jeszcze chodziło się w soboty do szkoły i wypadły nam lekcje. Jeden z kolegów, który grał w tenisa zaproponował, żebyśmy poszli na korty, bo nie mieliśmy co robić. Wtedy nie wiedziałem, czym są te korty. Znalazłem się na nich pierwszy raz w życiu. Mimo że interesowałem się sportem, to tenis wyobrażałem sobie jako tenis stołowy. Spodobało mi się i kolega namówił mnie, żebym zapisał się do klubu. To była HKS Siemianowiczanka – wspomina Roman Wędrocha.", "I dodaje: – Pochodzę z niezbyt zamożnej rodziny. Gdyby to było we współczesnych czasach, to na pewno nie grałbym w tenisa, bo nikogo z mojej rodziny nie byłoby na to stać. Wtedy państwo finansowało takich chętnych do sportu, jak ja. Od tamtego dnia moje życie się zmieniło. Razem ze mną zgłosiło się kilku chłopców i bardzo szybko stworzyliśmy fajną, dużą grupę zawodników. Moim pierwszym trenerem był nieżyjący już Herbert Boncol.", "Gra w tenisa szybko stała się pasją młodego Romana. – Tak pokochałem tenis, że potem odbijałem piłki o ściany okolicznych domów. Mieszkałem na ulicy, gdzie jeden sąsiad miał samochód, więc nie było ruchu i mogłem grać. Podłoże to była granitowa kostka, zaś mury były z cegieł, więc piłka odbijała się krzywo, ale to wymagało większej uwagi. Odbijałem tak godzinami, przepędzano mnie z jednej ściany na drugą, bo sąsiedzi się denerwowali. Ale nigdy nikomu nie rozbiłem szyby – wspomina pan Roman.", "Jego pierwszym poważnym osiągnięciem było wicemistrzostwo Śląska młodzików w 1970 roku. – Szybko stałem się wiodącym zawodnikiem mojej sekcji – opowiada Roman Wędrocha, który w tamtych czasach grał przede wszystkim w rozgrywkach drużynowych.", "W 1975 roku, w wieku 18 lat, Roman Wędrocha przeszedł do Baildonu Katowice. – „Kupiono” mnie chyba za jakieś dwie rakiety. To było spełnienie moich marzeń, ale wtedy byłem już najlepszym juniorem na Śląsku. Baildon spadł wtedy do drugiej ligi, gdzie był wymóg wystawiania  w meczu zawodnika do lat 20 – wspomina pan Roman.", "A po chwili przypomina sobie, jak jeszcze w 1974 roku, gdy miał 17 lat, zagrał w Katowicach w deblu przeciwko Ivanowi Lendlowi (miał wtedy 14 lat). – Udało nam się wtedy wygrać jednego seta – mówi Roman Wędrocha.", "I dodaje: – W wieku 18 lat byłem czwartym juniorem w Polsce, grałem w półfinale halowych i letnich mistrzostw Polski oraz zagrałem w reprezentacji Polski. Dostałem też dziką kartę do mistrzostw Polski dorosłych. W pierwszej rundzie przegrałem z Adamem Plewińskim z Poznania. Gdybym z nim wygrał, to w kolejnej rundzie zagrałbym z Wojciechem Fibakiem.", "Po siedmiu latach gry w Baildonie Katowice, w 1982 roku Roman Wędrocha odszedł do Górnika Wesoła, gdzie spędził kilka miesięcy, a stamtąd, pod koniec 1982 roku, przeszedł do GKS Katowice.", "– Z tą drużyną odniosłem największy sukces, bo w 1983 roku GKS Katowice z moim udziałem wygrał drużynowe mistrzostwo Polski – opowiada pan Roman, który w GKS Katowice grał do 1988 roku. Wtedy to w wieku 31 lat zakończył karierę i wyjechał do pracy za granicę.", "– Końcówka lat 80. to był okres, kiedy była już możliwość wyjazdu do pracy za granicą i większość zawodników o tym marzyła. W 1988 roku wyjechałem do Austrii. Pomógł mi kolega, który opuścił kraj dwa lata wcześniej. Zacząłem pracę w Salzburgu i do 1997 roku pracowałem jako instruktor tenisa. Wtedy wróciłem definitywnie do Polski i zainwestowałem w halę tenisową, którą budowano w Siemianowicach Śląskich – wspomina Roman Wędrocha.", "W 1999 roku zaczął prowadzić pierwsze zajęcia dla dzieci na kortach Chorzowskiego Towarzystwa Tenisowego w Starym Chorzowie, a już rok później powstała tam sekcja tenisowa.", "– Trenowali u nas tacy zawodnicy jak Błażej Koniusz czy Paula Kania. Z biegiem lat rozrósł się też sam obiekt. Zaczęliśmy na trzech kortach, potem dobudowano kolejne i w pewnym momencie Chorzów stał się potęgą tenisową. Zdobyliśmy kilkanaście medali drużynowych mistrzostw Polski w kategoriach młodzieżowych – opowiada Roman Wędrocha.", "Oprócz szkolenia zajął się także organizacją różnorodnych imprez tenisowych, zarówno dla dzieci, jak i seniorów.", "– Przede wszystkim jestem jednak instruktorem tenisa. Szkolę młodych zawodników, uczestniczę w Narodowym Programie Upowszechniania Tenisa, pracuję ze szkółkami komercyjnymi i mam też zajęcia prywatne z dorosłymi. Cały czas jestem w ruchu. Gdybym miał więcej czasu to jeździłbym także częściej na turnieje. Oprócz tego mam licencję sędziowską, jestem członkiem zarządu Sokoła i prowadzę sklep ze sprzętem tenisowym. Od ponad 50 lat całe moje życie kręci się wokół tenisa – nie ma wątpliwości Roman Wędrocha, który prywatnie lubi także pojeździć na nartach i uwielbia słuchać radia.", "Z gry w tenisa jednak nie zrezygnował. Nadal uczestniczy w Mistrzostwach Polski Seniorów i Amatorów w Chorzowie, które również organizuje od prawie 20 lat. Zdobył w nich oraz w letnich mistrzostwach kilkadziesiąt medali, w singlu, deblu i mikście.", "W ślady ojca poszły także jego córki. – Dwie najstarsze potrafią grać w tenisa, ale najlepszy poziom osiągnęła najmłodsza Julia, która „urodziła się na korcie i tam wychowała” – mówi pan Roman.", "Ona również ma na koncie kilkanaście medali mistrzostw Polski.", "Chociaż za rok Roman Wędrocha osiągnie już wiek emerytalny, to nie zamierza odchodzić od tenisa. – Jeśli tylko pozwoli mi zdrowie, to nadal będę przy tenisie. Na pewno jako organizator turniejów, sędzia, nauczyciel tenisa. Ale oby jak najdłużej jako zawodnik. Bo rywalizacja na korcie to dla mnie sens tenisa – kończy Roman Wędrocha.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Federer ulubionym tenisistą", "date": "\n\t\t\t\t\t\t\t\t\t\t18 grudnia, 2021\t\t\t\t\t", "text": ["Wśród kandydatów znalazł się również Hubert Hurkacz, który w zakończonym sezonie 2021 osiągnął półfinał wielkoszlemowego turnieju w Wimbledonie, wygrał w sumie trzy turnieje, w tym prestiżowy ATP Masters 1000 w Miami, po raz pierwszy w karierze wziął udział w wieńczącym sezon ATP Finals i jako pierwszy Polak zakończył rok w Top 10 rankingu ATP", "Kibice wybierali także ulubioną parę deblową. Najwięcej głosów otrzymali Francuzi Pierre-Hugues Herbert i Nicolas Mahut, triumfatorzy French Open 2021 oraz ATP Finals 2021.", "Pozostali laureaci: największy postęp – Asłan Karacew; comeback – Mackenzie Macdonald; odkrycie roku – Jenson Brooksby; trener roku – Facundo Lugones (jego podopiecznym jest Cameron Norrie). Trzy najlepsze turnieje roku: ATP 1000 – Indian Wells; ATP 500 – Wiedeń; ATP 250 – Doha.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ITF przyznała tytuły mistrzów świata. Wygrali Barty i Djoković", "date": "\n\t\t\t\t\t\t\t\t\t\t19 grudnia, 2021\t\t\t\t\t", "text": ["Mistrzem świata mężczyzn został Novak Djoković, który w 2021 roku był o krok od zdobycia jako trzeci tenisista w historii Klasycznego Wielkiego Szlema (triumf w jednym roku kalendarzowym we wszystkich turniejach wielkoszlemowych). Serb wygrał Australian Open 2021, French Open 2021, Wimbledon 2021, a w US Open 2021 dotarł do finału, w którym przegrał z Rosjaninem Daniiłem Miedwiediewem. Zakończył rok jako zdecydowany lider rankingu ATP. Choć ostatecznie nie zdołał zreralizować celu jakim przed US Open było sięgnięcie po Klasycznego Wielkiego Szlema, nieco wcześniej nie zdobył żadnego medalu olimpijskiego, a po porażce w singlu z Niemcem Alexandrerm Zverevem stracił szanse by zostać pierrwszym tenisistą, zdobywcą Klasycznego Złotego Wielkiego Szlema (w tym samym roku komplet tytułów wielkoszlemowych i złoty medal olimpijski w singlu), nie triumfował w ATP Finals, ani nie zdołał sięgnąć z reprezentacją Serbii po Puchar Davisa, jego dominacja wśród tenisistów nie podlegała dyskusji. Zwłaszcza wobec problemów zdrowotnych potencjalnie najgroźniejszych rywali (Rafael Nadal, Roger Federer, Dominic Thiem, Stefanos Tsitsipas) Serbowi poza Daniiłem Miedwiediewem i Alexandrem Zverevem, nikt realnie, odniesieniu do całego sezonu nie był w stanie zagrozić.", "– Po tak satysfakcjonującym roku dla mnie, mojego zespołu, rodziny i fanów to wielki zaszczyt zostać po raz siódmy mistrzem świata ITF. Jestem bardzo wdzięczny i dumny – powiedział Djoković (cytat za ITF).", "Wśród kobiet mistrzynią świata została Ashleigh Barty. Australijka kończy 2021 rok jako liderka rankingu WTA. W przekroju całego roku była rzeczywiście tenisistką grającą najrówniej, a największe jej sukcesy w mijającym roku to zwycięstwa w wielkoszlemowym turnieju w Wimbledonie (po raz pierwszy w karierze) oraz w prestiżowym turnieju rangi WTA 1000 w Miami.", "– Bycie mistrzynią świata ITF w 2021 roku jest czymś, z czego jestem bardzo dumna. Czuję się szczęśliwa, że mogę uprawiać sport, który kocham, zwłaszcza w roku, który był dla tak wielu trudny i nieprzewidywalny. Chcę podziękować mojemu zespołowi i mojej rodzinie za wszystko, co robią. Ogromne podziękowania dla fanów tenisa na całym świecie za dalsze wspieranie nas – powiedziała Ashleigh Barty.", "Mistrzami świata w grze podwójnej mężczyzn zostali Chorwaci Nikola Mektić i Mate Pavić (w 2021 roku m. in. dziewięć wygranych imprez, triumf w wielkoszlemowym turnieju w Wimbledonie i złoto podczas przesuniętych na 2021 rok Igrzysk Olimpijskich Tokio 2020), natomiast w grze podwójnej kobiet Czeszki Barbora Krejcikova i Katerina Siniakova (w roku 2021 m. in. złoto olimpijskie, triumf w wielkoszlemowym French Open i w WTA Finals w Guadalajarze.", "W kategorii juniorów tytuły zdobyli Chińczyk Juncheng Shang iraz Chorwatka Petra Marcinko.", "ITF przyznała również tytuły mistrzowskie tenisistom na wózkach. Wśród kobiet mistrzynią świata została Holenderka Diede de Groot. Wśród mężczyzn ITF wyróżniła aż dwóch zawodników: Australijczyka Dylana Alcotta (za wywalczenie Klasycznego Złotego Wielkiego Szlema) oraz Japończyka Shingo Kuniedę.", "Takie rozstrzygnięcia nie są żadną niespodzianką, zwłaszcza, że ITF bardzo dużą wagę przykłada także do imprez niezaliczanych do ATP Tour, takich jak igrzyska olimpijskie, BIllie Jean King Cup czy Puchar Davisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz mierzy wysoko", "date": "\n\t\t\t\t\t\t\t\t\t\t17 grudnia, 2021\t\t\t\t\t", "text": ["– Należę do grona, które będzie się biło o wielkoszlemowe tytuły. To na pewno – odważnie zapowiadał Hubi w niedawnym wywiadzie dla “Przeglądu Sportowego”.", "– W ciągu tego roku zebrałem ogromne doświadczenie w każdym tenisowym elemencie. Teraz muszę sobie wszystko podsumować, ułożyć w głowie i przygotować się jak najlepiej na kolejny sezon. Pokonałem kilka barier w głowie. Liczę, że to zaowocuje jeszcze lepszymi wynikami. Tenis to jednak ciągły rozwój. Takie bariery trzeba przełamywać w każdym sezonie – mówił najlepszy obecnie polski tenisista.", "Pierwszy miesiąc 2022 roku czołowi gracze, w tym także Hubert Hurkacz, spędzą w Australii, gdzie najważniejszą imprezą będzie oczywiście wielkoszlemowy turniej Australian Open 2022.", "Wiadomo już także, co istotnego czeka tenisistów w pierwszym półroczu roku 2022. Po miesięcznym pobycie na Antypodach tenisiści będą mogli powrócić do Europy, mogą też wybrać  Amerykę Północną lub Południową albo Azję, w lutym mają się bowiem odbyć między innymi turnieje w Doha, Dubaju, Rotterdamie, Rio de Janeiro czy Acapulco.", "Marzec to przede wszystkim dwie bardzo prestiżowe imprezy rangi ATP 1000, najpierw w Indian Wells (impreza wraca to tradycyjnego terminu wiosennego), a następnie w Miami, gdzie Hubert Hurkacz bronić będzie tytułu.", "Kwiecień i maj upłyną z kolei pod znakiem rywalizacji na kortach ziemnych. Najważniejsze turnieje to  imprezy w Monte Carlo, Barcelonie, Madrycie i Rzymie. Punktem kulminacyjnym sezonu na kortach ziemnych będzie oczywiście wielkoszlemowy French Open 2022 na kortach im. Rolanda Garrosa w Paryżu (22 maja – 5 czerwca).", "Kulminacyjnym punktem sezonu na kortach trawiastych będzie natomiast wielkoszlemowy turniej w Wimbledonie (27 czerwca-10 lipca). Wcześniej między innymi imprezy rangi ATP 500 w Londynie i Halle.", "Tymczasem Stowarzyszenie Tenisistów Profesjonalnych (ATP) podsumowuje miniony sezon i zamierza przyznać nagrody za 2021 rok. Już wcześniej nagrodę dla najlepszego tenisisty sezonu odebrał Serb Novak Djoković, a dla i najlepszej pary deblowej sezonu Chorwaci Nikola Mektić i Mate Pavić.", "Wśród kandydatów do nagrody dla najlepszego trenera znalazł się Amerykanin Craig Boynton, trener Huberta Hurkacza, który jest szkoleniowcem Polaka od 2019 roku i bez którego raczej nie byłoby takich postępów w grze tenisisty z Wrocławia. O nagrodę trenerowi Hubiego łatwo jednak nie będzie, gdyż ma bardzo poważnych konkurentów. Oprócz Craiga Boytona do wyróżnienia nominowani zostali: Gilles Cervara (szkoleniowiec wicelidera rankingu ATP Rosjanina Daniiła Miedwiediewa), Juan Carlos Ferrero (opiekun jednej z rewelacji sezonu Hiszpana Carlosa Alcaraza), Facundo Lugones. który “stoi” za sukcesami Brytyjczyka Camerona Norrie’ego oraz Christian Ruud, ojciec i trener Norwega Caspera Ruuda.", "Do nagrody w kategorii Powrót Roku nominowani zostali: Andy Murray (Wielka Brytania), Jack Sock, Mackenzie McDonald (obaj USA) i Thanasi Kokkinakis (Australia), o wyróżnienie w kategorii Debiutant Roku ubiegają się Sebastian Baez, Juan Manuel Cerundolo (Argentyna), Hugo Gaston (Chile) oraz Amerykanie Brandon Nakashima i Jenson Brooksby. Natomiast tenisistą który w 2021 roku poczynił największe postępy, mogą zostać: Carlos Alcaraz (Hiszpania), Asłan Karacew (Rosja), Cameron Norrie i Casper Ruud. Laureatów tych nagród wyłoni głosowanie z udziałem tenisistów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Andriej Rublow triumfuje w Abu Zabi", "date": "\n\t\t\t\t\t\t\t\t\t\t18 grudnia, 2021\t\t\t\t\t", "text": ["Zwyciężczynią wśród kobiet została już w czwartek Tunezyjka Ons Jabeur (10. WTA), pokonując złotą medalistkę Igrzysk Olimpijskich Tokio 2020 Szwajcarkę Belindę Bencić (23. WTA) 4:6. 6:3, 10-8.", "Finał turnieju mężczyzn był interesującym widowiskiem. Po wyrównanej rywalizacji Andrej Rublow zwyciężył Andy’ego Murray’a dość pewnie 6:4, 7:6 (2). Dla losów pierwszej partii kluczowe okazało się przełamanie, które zaliczył w gemie piątym Rosjanin, który objął prowadzenie 3:2 i następnie do końca utrzymując podanie wygrał seta 6:4.", "W drugiej odsłonie Rosjanin już w pierwszym gemie uzyskał przełamanie, ale Brytylczyk w gemie ósmym odrobił straty i wszystko jeszcze mogło się wydarzyć. Ostatecznie w tej partii doszło do tie-breaka. Rublow oddał w nim Szkotowi tylko dwa punkty, błyskawicznie z dwoma mini-breakami obejmując prowadzenie 4:0 i pewnie sięgną po końcowy triumf.", "Andriej Rublow zwyciężył w imprezie w stolicy ZEA po raz pierwszy. Andy Murray, który wygrywał już turniej Mubadala World Tennis Championship dwukrotnie (2009, 2015), na trzecie zwycięstwo w Abu Zabi musi jeszcze poczekać.", "Trzecią lokatę w turnieju zajął Kanadyjczyk Danis Shapovalov (14. ATP), pokonując wracającego na korty po kontuzji Hiszpana Rafaela Nadala 6:7 (4), 6:3, 10-6.", "W pierwszym secie Nadal szybko stracił podanie, ale w ostatniej chwili, w 9. gemie, gdy Kanadyjczyk serwował na wygranie seta, zdołał odrobić straty. Był to pierwszy gem serwisowy przeciwnika, wygrany przez Hiszpana podczas turnieju w Zjednoczonych Emiratach Arabskich.", "Ostatecznie o losach seta rozstrzygnął tie-break. Hiszpan od stanu 2:1 dla Shapovalova wygrał pięć piłek z rzędu, uzyskując dwa mini-breaki na 4:2 oraz 5:2, a za chwilę wypracował sobie  cztery setbole. Pierwszego przy swoim podaniu nie wykorzystał, zwycięsko kończąc partię przy trzecim setbolu i serwisie Shapovalova.", "W secie drugim też zanosiło się na szybkie przełamanie dla Kanadyjczyka, ale po obronie break-pointów Nadal zdołał utrzymać podanie. Do jedynego przełamania doszło w gemie ósmym. Serwis stracił Hiszpan, mimo że prowadził już w gemie 40:15. Set wygrał Shapovalov 6:3 i o tym, który z tenisistów uplasuje się w turnieju na trzeciej pozycji, decydował rozgrywany do 10. wygranych punktów super tie-break.", "W rozstrzygającej rozgrywce Kanadyjczyk z mini-breakiem objął prowadzenie 5:2 i choć Nadal próbował jeszcze odwrócić wynik, nie dał rady. Denis Shapovalov wygrał super tie-breaka 10:6, wykorzystując drugiego meczbola przy serwisie Rafaela Nadala, triumfował w spotkaniu w trzech setach 6:7 (4), 6:3, 10-6 i to on zajął w imprezie w stolicy ZEA trzecią lokatę.", "– Minęło dużo czasu odkąd ostatnio grałem i miałem trudnego rywala. Pod wieloma względami był to dla mnie pozytywny występ. Andy wykonał dobrą robotę, a ja pozostaję optymistycznie nastawiony, bo dobrze jest wrócić do gry – powiedział Nadal po przegranym meczu piątkowym, w którym pokonał go Andy Murray.", "Po spotkaniu sobotnim, odnośnie Rafaela Nadala, który w Abu Zabi wrócił na korty po pięciomiesięcznej przerwie spowodowanej kontuzją stopy, wszystko pozostaje aktualne. W sobotę słynny Hiszpan prezentował się już nawet lepiej niż dzień wcześniej. Do cyklu ATP Tour Rafael Nadal powróci na początku stycznia podczas turnieju ATP 250 w Melbourne. To będzie dla niego ostatni sprawdzian przed wielkoszlemowym Australian Open 2022.", "Końcowa klasyfikacja turnieju Mubadala World Tennis Championship mężczyzn: 1. Andriej Rublow (RTF, 5. ATP), 2. Andy Murray (Wielka Brytania, 134. ATP), 3. Denis Shapovalov (Kanada, 14. ATP), 4. Rafael Nadal (Hiszpania, 6. ATP), 5. Taylor Harry Fritz (USA, 23. ATP), 6. Daniel Evans (Wielka Brytania, 25. ATP).", "Była to dla tenisistów 13 edycja Mubadala World Tennis Championship. Andriej Rublow jest dopiero piątym tenisistą na liście triumfatorów. Pięciokrotnie zwyciężał Rafael Nadal, czterokrotnie Novak Djoković, dwukrotnie Andy Murray i jeden raz Kevin Anderson (RPA).", "Kobiety rywalizowały w Mubadala World Tennis Championship dopiero po raz czwarty. Przed Ons Jabeur w stolicy ZEA triumfowały Łotyszka Jelena Ostapenko (2017), Amerykanka Venus Williams (2018) oraz Rosjanka Maria Szarapowa (2019).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jan Zieliński zadebiutuje w Wielkim Szlemie!", "date": "\n\t\t\t\t\t\t\t\t\t\t18 grudnia, 2021\t\t\t\t\t", "text": ["Nowy sezon 2022 Jan Zieliński rozpocznie jeszcze zanim zadebiutuje w Wielkim Szlemie, jako, że znalazł się w reprezentacji Polski na drużynowy turniej ATP Cup, który będzie rozgrywany w Sydney w dniach 1-9 stycznia 2022. (Polacy trafili do grupy z Grecją, Argentyną i Gruzją), a pierwsze spotkanie rozegrają 1 stycznia z Grecją.", "– Australian Open, to będzie duże wyzwanie i zrealizowane marzenie o grze w Wielkim Szlemie, ale jednocześnie trzeba go traktować jak zwyczajny turniej, kolejny w mojej karierze. Tak mi właśnie znajomi i trenerzy mówią. Po części na pewno to spełnienie marzenia, bo właściwie wszyscy zawodnicy z naszej kadry marzyli, żeby grać w turniejach wielkoszlemowych na co dzień, znaczy regularnie – uważa Zieliński, który jest obecnie 95. w deblowym rankingu ATP.", "– Ale jest to na pewno spore wyzwanie, bo muszę traktować go jak każdy kolejny turniej na mojej drodze. Jeżeli podejdę do niego, jak do czegoś wielkiego i niespodziewanego, to zje mnie wtedy presja i może być słabo.  Staram się więc traktować Australian Open jak następy turniej i nie myśleć zbyt dużo o tym wcześniej. Na pewno gdzieś ten stres się pojawi w dniu meczowym, czy dzień przed pierwszym meczem, ale wierzę, że nad nim jakoś zapanuję – dodał zawodnik, który na co dzień trenuje  w Centralnym Klubie Tenisowym Grodzisk Mazowiecki przy Fundacji De Arte Athletica w Kozerkach.", "Partnerem Jana Zielińskiego będzie 24-letni reprezentant Kazachstanu Alexander Bublik. Zawodowym tenisistą Bublik jest od roku 2014. Do listopada 2016 roku reprezentował Rosję.", "Alexander Bublik jest tenisistą z pewnością znacznie bardziej doświadczonym od Zielińskiego. Obecnie zajmuje 36. miejsce w rankingu ATP singlistów oraz 48 pozycję w rankingu deblistów (najwyżej był 34 w singlu 13 września 2021 oraz 47 w deblu 8 listopada 2021).", "Jest medalistą Igrzysk Azjatyckich. W karierze wystąpił w czterech finałach cyklu ATP Tour, ale żadnego nie wygrał, ma natomiast w dorobku jedno zwycięstwo w deblu.  W cyklu ATP Challenger Tour zwyciężył w sześciu turniejach.", "W turniejach wielkoszlemowych największe sukcesy odniósł dotąd właśnie w grze podwójnej.  Kazachska para Bublik/ Andriej Gołubiev to finaliści French Open 2021 (w finale Kazachowie przegrali z parą francuską Pierre-Hugues Herbert/Nicolas Mahut 6:4, 6:7 (1), 4:6.", "W Australian Open Bublik w roku 2020 w parze z Kukuszkinem dotarł w deblu do półfinału, a w Australian Open 2021 kazachska para Bublik/Andriej Gołubiev została wyeliminowana w III rundzie.", "W turniejach wielkoszlemowych zadebiutował podczas Australian Open 2017. Awansował wówczas do II rundy gry pojedynczej, w której lepszy od niego okazał się Tunezyjczyk Malik al-Dżaziri.", "– W sumie, chyba jak dla każdego tenisisty, to Wimbledon jest dla mnie najważniejszym z turniejów wielkoszlemowych. Jest najbardziej klasyczny, grany na trawie z bardzo elegancką oprawą, więc się wszystkim podoba. I wierzę, że w przyszłym roku wreszcie uda mi się w nim zagrać. Być może z Szymonem Walkowem będziemy mieli obaj wystarczająco wysokie rankingi, żeby razem wystąpić w Londynie. Ale do Wimbledonu jeszcze jest sporo czasu, a przede mną pierwszy wyjazd do Australii, w której jeszcze nigdy nie byłem, nawet jako junior, więc to będzie ważne wydarzenie. W sumie wielkoszlemową juniorską karierę zaczynałem kiedyś w Roland Garros. Australię wtedy ominąłem, ale teraz swoje seniorskie występy w Wielkim Szlemie zacznę właśnie tam. Nie są mi straszne 40 stopniowe upały, bo jednak spędziłem cztery lata w stanie Georgia, gdzie temperatura, poza dwoma zimowymi miesiącami, jest jednak też bardzo wysoka. Ale ja lubię i wolę ciepło, dobrze się czuję nawet w bardzo wysokich temperaturach – powiedział Zieliński. ", "25-latek z Warszawy, razem z Walkowem, zaraz po lipcowym zwycięstwie w 95. Narodowych Mistrzostwach Polski w Bytomiu, dotarł w szwajcarskim Gstaad do pierwszego w karierze finału w cyklu ATP. Natomiast na jesieni, razem z Hurkaczem, sięgnął w nim po pierwszy tytułu we francuskim Metz.", "– Wejście do Top 100 w ATP było dla mnie bardzo ważnym przystankiem w tenisowej podróży i przekroczeniem magicznej granicy, o której wielu marzy. Spodziewałem się, że ten rok zakończę gdzieś w przedziale 120.-125. miejsca, ale udało mi się wskoczyć jeszcze wyżej. Do tego pierwszy finał z Szymkiem w ATP Tour, pierwsze zwycięstwo razem z Hubertem, więc jestem z tego bardzo usatysfakcjonowany. Tak naprawdę to wszystko nie byłoby możliwe bez pomocy Polskiego Związku Tenisowego i jego partnera strategicznego Grupy LOTOS. Dzięki temu wsparciu finansowemu mogłem ze spokojem planować starty i walczyć o ważne punkty w wielu turniejach. Wiadomo że w tenisie co tydzień możesz być gdzieś tam przegrany, ale jedziesz na kolejny turniej, masz kolejne szanse, żeby wspinać się w rankingu. I ja takie szanse miałem – ocenia rok 2020 Zieliński.", "Zawodnik LOTOS PZT Team będzie jedynym Polakiem w grze podwójnej mężczyzn w tegorocznym Australian Open, pod nieobecność Hurkacza (skupia się na grze w singlu) oraz kontuzjowanego Łukasza Kubota, najwyżej notowanego obecnie polskiego deblisty, który był liderem rankingu ATP i ma w dorobku wielkoszlemowe triumfy w Australian Open 2014 i Wimbledonie 2017.", "W singlu w Melbourne wystąpi za to czwórka Polaków. Oprócz Hurkacza, jedynego Polaka w głównej drabince męskiej, także Iga Świątek, Magda Linette oraz debiutująca w Wielkim Szlemie Magdalena Fręch. Tenisistka LOTOS PZT Team na jesieni po raz pierwszy w karierze awansowała do czołowej setki rankingu WTA, a w tej chwili jest 107. na świecie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Superliga Tenisa startuje w maju 2022 roku!", "date": "\n\t\t\t\t\t\t\t\t\t\t16 grudnia, 2021\t\t\t\t\t", "text": ["12 grudnia ruszyło pierwsze okno transferowe, które potrwa do 25 lutego przyszłego roku. Drugie zostanie otwarte 15 listopada 2022 roku i potrwa 10 dni.", "– To bardzo ciekawy projekt, który powstaje w najlepszym momencie dla polskiego tenisa, dlatego postanowiłem objąć Superligę Tenisa honorowym patronatem Ministerstwa Sportu i Turystyki. Myślę, że takie rozgrywki ligowe przyczynią się do jeszcze większej profesjonalizacji tenisa w Polsce i spowodują kolejny wzrost zainteresowania tą dyscypliną kibiców. Ale też rozwój młodych zawodników, którzy zyskają większe wsparcie ze swoich klubów i będą mogli z bliska podpatrywać znanych tenisistów, a nawet z nimi rywalizować na korcie – powiedział Kamil Bortniczuk, Minister Sportu i Turystyki podczas konferencji Polskiego Związku Tenisowego w Zielonej Górze.", "Sześć zespołów może być pewnych występu w najwyższej klasie rozgrywkowej – Ekstraklasie. Są to: Górnik Bytom, BKT Advange Bielsko-Biała, AZS Poznań, CKT Grodzisk Mazowiecki, Park Tenisowy Olimpia Poznań i UKS Beskidy Ustroń.", "Sezon zasadniczy rozpocznie się 29 maja i będzie się składał z siedmiu kolejek (rozgrywanych zawsze w niedziele), po cztery mecze każda, a faza ta zakończy się w połowie sierpnia. W dniach 10-11 grudnia w wielkim finale w Zielonej Górze spotkają się cztery najlepsze kluby i w systemie play off (1-4, 2-3) wyłonią finalistów, a następnie mistrzów i medalistów pierwszej edycji. W drużynach rywalizować będą kobiety i mężczyźni, w singlu i deblu, a przy remisie będzie zarządzany decydujący pojedynek mikstów.", "– Pierwszą rudę finałową postanowiliśmy rozegrać w tym terminie, co mecz z Czechami, czyli w dniach 10-11 grudnia, również w Zielonej Górze. Data nie jest przypadkowa, bo zaraz po naszych rozgrywkach odbywać będą się finały czeskiej Extraligi. Zresztą wszystkie terminy nie są przypadkowe, a wszystko jest skonsultowane z naszymi czeskimi przyjaciółmi. Pod koniec stycznia planowana jest konferencja, na której będą podane szczegóły techniczne, jak i finansowe. Będą też podani sponsorzy wydarzenia. Co więcej, być może będzie znany międzynarodowy sponsor, którego do tej pory w polskim sporcie nie było. To będzie projekt jakiego nie było w naszym tenisie – uważa Mirosław Skrzypczyński, prezes Polskiego Związku Tenisowego.", "Superliga Tenisa będzie podzielona na trzy grupy: na Ekstraklasę, 1. Ligę i 2. Ligę, a w każdej będzie walczyć po osiem zespołów. Pewna gry w Ekstraklasie jest wcześniej wymieniona szóstka uczestników. Dwa pozostałe miejsca w najwyższej klasie rozgrywkowej zostaną przydzielone na zasadach „dzikich kart” na początku przyszłego roku, na podstawie najwyższego rankingu po pierwszym okienku transferowym. ", "– Drugie okienko transferowe planujemy w listopadzie i nie jest ono przypadkowe, bo wtedy drużyny będą wiedziały na czym stoją, czy będą grać o tytuł, czy o utrzymanie. Do niższej ligi spadnie ostatnia drużyna, a przedostatnia zagra baraż o utrzymanie z drugą w tabeli niższej ligi. Dlatego w listopadzie będą możliwe wzmocnienia składów. Już teraz rozmowy są prowadzone z naprawdę dużymi nazwiskami, nawet z przedstawicielem męskiego Top 10. W Ekstraklasie nie będzie limitu zagranicznych zawodników, ale w podstawowej czwórce musi wystąpić co najmniej jeden Polak. W 1. Lidze będzie pół na pół, a jeśli chodzi o najniższą grupę rozgrywkową, to tam będą grali głównie Polacy i tylko jeden obcokrajowiec będzie mógł się znaleźć w podstawowym składzie – wyjaśnia prezes Skrzypczyński.", "Od 12 grudnia trwa okienko transferowe, podczas którego kluby mogą kontraktować zagranicznych graczy, ale i dokonywać efektownych transferów na krajowym „podwórku”.  Zapowiada się więc bardzo intensywny czas dla właścicieli i menedżerów drużyn. Wielu z nich pojawiło siew Zielonej Górze i podczas meczu Polska – Czechy prowadziło zaawansowane rozmowy z czołowymi polskimi i czeskimi zawodnikami i zawodniczkami. Możliwe, że niektóre przyniosły już pierwsze wiążące decyzje.", "– Cieszy nas, że projekt, którego szczegóły właśnie dopinamy budzi tak wielkie zainteresowanie klubów i tenisistów. To dowód, że liga zawodowa w polskim tenisie jest potrzebna i jest przestrzenią do rozwoju tej dyscypliny. W każdym z krajów, gdzie funkcjonuje profesjonalna liga, tenis mocno się rozwinął i tak samo będzie w Polsce. A w Superlidze Tenisa ważne jest też to, że o sile każdej z drużyn będą decydować zawodniczki. To niezwykle istotne w kontekście rozwoju sportu kobiet – podkreślała Danuta Dmowska-Andrzejuk, prezes zarządu Superliga.", "– Tenis znalazł się w takim miejscu, że możemy go rozwinąć na tyle, że możemy być poważną konkurencją dla naszych południowych przyjaciół Czechów, więc nie wiem czy w dalszej perspektywie będą tacy zadowoleni. Wisienką na torcie będzie równolegle odbywający się cykl KidsCup Tour, cykl siedmiu turniejów stworzony dla dzieci do lat 10. Będzie rozgrywany równolegle z meczami Superligi. Chcemy w ten sposób wychowywać następców naszych najlepszych polskich tenisistów. Nagrodą dla zwycięzców cyklu będzie miejsce w KidsCup Team, drużynie młodych talentów, a najlepsi z nich będą otoczeni dwuletnią stałą opieką ekspertów. Będą mieli zapewnione konsultacje, wspólne wyjazdy na najważniejsze turnieje – dodała była minister Sportu i Turystyki.", "Dwudniowy mecz międzypaństwowy Polska – Czechy toczył się w przyjaznej atmosferze, ale obecni w Zielonej Górze przedstawiciele Czeskiego Związku Tenisowego (CTS) nie kryli zainteresowania szczegółami dotyczącymi ostatecznego kształtu Superligi Tenisa, a i postępem rozmów z poszczególnymi tenisistami.", "– To bardzo ciekawy projekt i trzymamy kciuki za jego sukces, bo zapowiada się bardzo interesująco. Czeska liga działa już od wielu lat i bardzo podniosła poziom czeskiego tenisa. Myślę, że tak samo będzie w Polsce. Od kilku lat blisko współpracujemy z Polskim Związkiem Tenisowym i wspólnie z prezesem Mirosławem Skrzypczyńskim i wiceprezesem Dariuszem Łukaszewskim rozwijamy różne projekty. Tutaj zapowiada się po sąsiedzku taka trochę konkurencja, ale taka w pozytywnym wydaniu, która może wszystkim pomóc w jeszcze lepszym rozwoju naszej ligi – uważa Martin Hynek, wiceprezes Czeskiego Związku Tenisowego.", "– Nie mogę potwierdzić nazwisk, ale wiem, że polskie kluby rozmawiały tu z naszymi zawodnikami, którzy przyjechali grać mecz w Zielonej Górze. Niektórzy pytali też o kontakty do innych naszych graczy, więc myślę, że sporo czeskich tenisistów będzie grać w polskiej lidze. My już wczoraj ogłosiliśmy składy Tenisowej Extraligi, więc wszystkim łatwiej będzie planować starty na następny sezon. Przez wiele lat w naszej lidze grał przecież, w Pradze, Łukasz Kubot, ale też kilku innych zawodników – powiedział Jan Stoces, dyrektor sportowy CTS.", "Jako trener, Stoces był współtwórcą największych sukcesów Łukasza Kubota, byłego lidera deblowego rankingu ATP oraz dwukrotnego triumfatora turniejów Wielkiego Szlema w grze podwójnej (Australian Open 2014 i Wimbledonu 2017). Czy w SuperLidze Tenisa zobaczymy Łukasza?", "– Nie wiem, na razie nie jestem w stanie odpowiedzieć na to pytanie. Nie jestem już młodym tenisistą, a swojego PESEL-u niestety nie oszukam. Ale rozmawiałem tu z naszymi zawodnikami z kadry podczas meczu w Zielonej Górze i widzę, że wielu jest zainteresowana tym projektem, więc pewnie większość z nich zagra. Ja obecnie skupiam się na swoim zdrowiu i powrocie na kort w nowym sezonie. Zobaczymy jak to się wszystko potoczy – uważa Kubot.", "Równolegle z zawodowymi rozgrywkami Superligi odbywać się będą turnieje KidsCUP. To profesjonalny cykl siedmiu imprez dla dzieci do lat 10.", "– Superliga Tenisa to nie tylko rywalizacja najlepszych zawodniczek i zawodników. Tworzymy również przestrzeń do rozwoju młodych talentów, które za kilka lat mogą triumfować na światowych kortach. To ważne, by już dziś wychowywać następców naszych najlepszych polskich tenisistów", "podkreśla Danuta Dmowska-Andrzejuk.", "Jest o co walczyć. Nagrodą dla zwycięzców całego cyklu, jest miejsce w KidsCUP Team – wyjątkowej drużynie młodych talentów. – Najlepsi będą otoczeni 2-letnią opieką ekspertów. Będzie to polegać między innymi na obserwowaniu ich postępów, konsultacjach przed najważniejszymi startami, wspólnych wyjazdach na kluczowe turnieje czy profesjonalne doradztwo w zakresie prowadzenia młodego zawodnika. Korzystając z doświadczenia chcemy wprowadzić najmłodszych polskich tenisistów oraz ich rodziców w profesjonalny świat sportu. Być dla nich merytorycznym wsparciem i podporą w podejmowaniu najważniejszych decyzji – dodaje Artur Bochenek, wiceprezes Superligi.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Patryk Kowal. Wszystko zaczęło się pod Londynem", "date": "\n\t\t\t\t\t\t\t\t\t\t16 grudnia, 2021\t\t\t\t\t", "text": ["Młody tenisista doskonale już zresztą zna smak zwycięstw, bo na swoim koncie ma kilka triumfów w Ogólnopolskich Turniejach Kwalifikacyjnych. W tym roku wygrał m. in. w Pobiedziskach, gdzie triumfował w zawodach młodzików Axix Cup. Będąc tam rozstawionym z numerem drugim, w finale, po zaciętym pojedynku i dwóch tie-breakach, pokonał Jana Urbańskiego z Fundacji Klub Tenisowy Astra Książenice. – Takie zwycięstwa na pewno dodają pewności siebie i budują zawodnika – przyznaje Rafał Kowal, ojciec zawodnika.", "To nie on jest jednak trenerem syna. – Patryk podnosi swoje umiejętności w klubie Błonia Kraków, prowadzonym przez Michała Sadzika. Jego trenerem jest natomiast Tomasz Braniecki. O klubie mogę mówić tylko w samych superlatywach. Wszystko jest tam profesjonalnie zorganizowane, a przy tym panuje tam doskonała atmosfera. W grupie wiekowej Patryka zebrało się sporo utalentowanych zawodników, jest więc z kim na co dzień rywalizować. Można więc śmiało powiedzieć, że syn ma w Krakowie świetne warunki do rozwoju – zapewnia pan Rafał.", "Przygoda Patryka Kowala z tenisem rozpoczęła się dość nietypowo, bo w szkole… pod Londynem, gdzie przez kilka lat mieszkał z rodzicami. – Były tam prowadzone zajęcia z tenisa i to właśnie tam pierwszy raz miałem kontakt z tym sportem – wspomina13-latek. – Patrykowi tenis bardzo przypadł do gustu, bo jak przyjeżdżaliśmy na wakacje do Polski, do Wieliczki, to chętnie uczestniczył w półkoloniach tenisowych. No, a później, już po powrocie na stałe do kraju, trafiliśmy do klubu Błonia Kraków. I tak to wszystko się zaczęło. W sumie, syn gra już siedem lat – dodaje tata.", "To właśnie on jeździ z Patrykiem na turnieje. – W naszej rodzinie nie ma tradycji sportowych. Ja grałem tylko amatorsko, ale częściej mnie można było spotkać na boisku piłkarskim niż na korcie. Dopiero więc poznawaliśmy ten tenisowy światek. I z tego co widzę, dbanie o rozwój sportowy syna wymaga bardzo wiele poświęceń. Ale jak to mówią, „czego się nie robi dla dzieci?”. Ważne, że Patryk chce grać i sprawia mu to wiele radości. Nie nakładamy na niego żadnej presji. Nic nie będziemy robić na siłę. A co z tego wyjdzie, zobaczymy… – podkreśla Rafał Kowal.", "Młody tenisista z Wieliczki pytany o swój tenisowy wzór bez wahania odpowiada: Dominic Thiem. – Lubię jego sty gry. Moje mocne i słabsze strony? Mam dobry serwis i nieźle radzę sobie w grze z końca kortu. Przy siatce czuję się mniej pewnie – przyznaje. – Ja dołożyłbym jeszcze dobry forehand. Jak to uderzenie dobrze u niego funkcjonuje, a przy tym ma dobry serwis to potrafi wygrywać z najlepszymi rówieśnikami. Już teraz nie możemy się doczekać zimowych mistrzostw Polski, bo sporo sobie po tej imprezie obiecujemy – dodaje tata.", "Do tej pory największym sukcesem 13-latka jest srebrny medal wywalczony wraz z kolegami z drużyny w mistrzostwach Polski do lat 12. Błonia Kraków w finale uległy wtedy ekipie STT Fakro Nowy Sącz, ale tylko gorszą różnicą gemów. – Moje tenisowe marzenie? Pewnie jak każdy młody zawodnik chciałbym wygrać turniej Wielkiego Szlema – mówi Patryk, który właśnie rozpoczął naukę w Liceum Ogólnokształcącym w Wieliczce. – Co lubię robić w wolnych chwilach? Jeździć na rowerze, pograć w gry. Najchętniej spędzam jednak czas na korcie – zapewnia młody tenisista.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grają w Abu Zabi. W piątek pojedynek Nadal – Murray", "date": "\n\t\t\t\t\t\t\t\t\t\t16 grudnia, 2021\t\t\t\t\t", "text": ["Na początek rywalizacji mężczyzn  w ćwierćfinale zmierzyli się Kanadyjczyk Denis Shapovalov (14. ATP) i Amerykanin Taylor Harry Fritz (23. ATP). Kanadyjczyk nie dał rywalowi żadnych szans wygrywając zdecydowanie 6:3, 6:0.", "W piątkowym półfinale Shapovalov zmierzy się z Rosjaninem Andriejem Rublowem (5. ATP).", "W drugim czwartkowym ćwierćfinale doszło do pojedynku Brytyjczyków, Andy Murray (134. ATP) grał bowiem z Danielem Evansem (25. ATP). Ten ćwierćfinał, zakończony zwycięstwem Andy’ego Murray’a 6:3, 6:2, był dużo bardziej wyrównany. W pierwszym secie były lider rankingu ATP prowadził już 5:2, ale zanim zwycięsko zakończył partię, w dziewiątym gemie obronił break-pointa. W ogóle większość gemów nie miała jednostronnego przebiegu. W drugim secie Andy Murray już w gemie otwarcia przełamał podanie rywala, następnie uczynił to jeszcze w gemie trzecim i choć prowadząc 3:0 stracił swój serwis, po dwóch setach pewnie awansował do półfinału.", "Zwycięzca tego spotkania w półfinale zagra w piątek z Hiszpanem Rafaelem Nadalem. Dla Nadala (obecnie 6. ATP), jednego z najwybitniejszych zawodników w historii tenisa, który broni tytułu jako zwycięzca 12. edycji imprezy w 2019 roku, będzie to pierwszy występ po kilkumiesięcznej przerwie spowodowanej kontuzją stopy. Hiszpan, między innymi 20-krotny mistrz turniejów wielkoszlemowych w grze pojedynczej, mistrz olimpijski w grze pojedynczej z Pekinu (2008) i w grze podwójnej z Rio de Janeiro (2016), pomyślnie przeszedł rehabilitację i chce jak najlepiej przygotować się do wielkoszlemowego turnieju Australian Open 2022 (17-30 stycznia). Triumfatora imprezy poznamy w sobotę.", "W Mubadala World Tennis Championship rywalizowały również kobiety. W jedynym zaplanowanym meczu kobiet Tunezyjka Ons Jabeur (10. WTA) pokonała, po interesującym, wyrównanym spotkaniu Szwajcarkę Belindę Bencić (23. WTA) 4:6, 6:3 ,10-8 i to ona została zwyciężczynią turnieju.", "W pierwszym secie Tunezyjka odrobiła stratę przełamania, ale w 10. gemie znowu straciła podanie, partię na swoje konto zapisała więc Szwajcarka, złota i srebrna medalistka Igrzysk Olimpijskich Tokio 2020 (igrzyska odbyły się w roku 2021). Ons Jabeur nie zamierzała jednak rezygnować, już na otwarcie drugiej partii zaliczyła przełamanie, po kolejnym objęła prowadzenie 3:0 i choć raz serwis sama straciła, po wygraniu seta 6:3 nadspodziewanie łatwo doprowadziła w setach do remisu 1:1, kończąc partię następnym przełamaniem. O zwycięstwie w spotkaniu rozstrzygnął w tej sytuacji super tie-break, który od początku przebiegał pod dyktando tenisistki z Tunezji. Belinda Bencić w decydującej rozgrywce do dziesięciu wygranych punktów przegrywała już 5:9, zdołała jeszcze obronić trzy meczbole, w tym dwa przy serwisie rywalki, ale gdy sama miała następnie do dyspozycji serwis i mogła nawet wyjść na prowadzenie, przy czwartej piłce meczowej nie dała rady.", "Dodajmy, że Ons Jabeur nie miała grać w Abu Zabi, gdyż pierwotnie rywalką Szwajcarki dwukrotnej medalistki z Tokio (oprócz złota w grze pojedynczej Bencić zdobyła również srebro w grze podwójnej w parze z Victorią Golubic) miała być w stolicy ZEA sensacyjna mistrzyni wielkoszlemowego US Open 2021 Brytyjka Emma Raducanu (19. WTA), ale musiała zrezygnować z tego występu po otrzymaniu pozytywnego wyniku testu na koronawirusa SARS-CoV-2.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek zaczyna sezon w Adelajdzie, Linette w Melbourne", "date": "\n\t\t\t\t\t\t\t\t\t\t17 grudnia, 2021\t\t\t\t\t", "text": ["W dniach 18-19 grudnia najlepsza obecnie polska tenisistka Iga Świątek, miała wziąć udział w pokazowym turnieju Africa Cares Tennis Challenge w Johannesburgu. Tenisistka z Raszyna miała w RPA rozegrać dwa mecze z Amerykanką Sloane Stephens oraz z Rumunką Simoną Halep. Impreza w Republice Południowej Afryki, która miała na celu nagłośnienie walki z przemocą na tle płciowym, za którą stały między innymi UNICEF i fundacja Nelsona Mandeli, w planowanym terminie nie dojdzie jednak do skutku. Z uwagi na obostrzenia związane z nowym wariantem koronawirusa nazwanym Omikron organizatorzy zdecydowali się przełożyć turniej na rok 2022.", "W tej sytuacji Iga Świątek (9. WTA) na korcie pojawi się dopiero w Australii, gdzie weźmie udział w turnieju WTA 500 na kortach twardych w Adelajdzie (3-9 stycznia). Polka, dla której będzie to generalny sprawdzian przed wielkoszlemowym Australian Open 2022 (17-30 stycznia), w Adelajdzie bronić będzie tytułu zdobytego w 2021 roku, ale o powtórzenie sukcesu będzie bardzo trudno. Tym razem impreza ma bardzo silną obsadę. Wystarczy podać, że z zawodniczek TOP 10 rankingu WTA zabraknie tylko Estonki Anett Kontaveit (7. WTA) oraz kontuzjowanej Czeszki Karoliny Pliskovej (4. WTA). Zgłoszona jest także liderka rankingu WTA Australijka Ashleigh Barty, która w tym turnieju triumfowała w roku 2020.", "Iga Świątek rozpocznie występ w Adelajdzie już od pierwszej rundy. Na początek wolny los otrzymają tylko najwyżej rozstawione Ashleigh Barty (1. WTA) oraz Białorusinka Aryna Sabalenka (2. WTA).", "Dzień później niż Iga Świątek sezon 2022 rozpocznie druga najwyżej klasyfikowana w rankingu WTA polska tenisistka Magda Linette (57. WTA), która zgłosiła się do turnieju WTA 250 w Melbourne (4-9 stycznia). Poznanianka zapowiedziała, że wystąpi też w grze podwójnej, a jej partnerką będzie Amerykanka Bernarda Pera.", "Ponieważ w tym samym terminie w stolicy stanu Victoria odbywać się będą równolegle dwie imprezy WTA, dopiero tuż przed losowaniem tenisistki zostaną przedzielone do turniejowych “drabinek”. Z pewnością będzie to jednak wartościowy sprawdzian przed wielkoszlemowym Australian Open. Na liście uczestniczek (na razie jest jedna lista) nie brakuje bowiem znanych tenisistek. W Melbourne zamierzają zagrać między innymi wielkoszlemowe mistrzynie: Japonka Naomi Osaka, Brytyjka Emma Raducanu, Rumunka Simona Halep. Nie brak również innych znanych tenisistek, jak chociażby Rosjanki Anastazja Pavlyuchenkova i Daria Kasatkina, czy Amerykanki Jessica Pegula i Madison Keys.", "W Melbourne w którymś z turniejów wystąpi być może również Magdalena Fręch (107. WTA) , jednak trzecia z polskich tenisistek pewna udziału w wielkoszlemowym Australian Open 2022 (17-30 stycznia), musi najpierw przebrnąć dwustopniowe kwalifikacje rozpoczynające się 2 stycznia.", "Tym razem w Australii, ani we wcześniejszych turniejach, ani w Australian Open 2022 nie zobaczymy Łukasza Kubota. Dwukrotny mistrz turniejów wielkoszlemowych w grze podwójnej, były lider rankingu ATP deblistów (ibecnie 34. ATP deblistów) ma za sobą niezbyt udany sezon 2021 i postanowił zrobić sobie dłuższą przerwę w występach.", "W mediach społecznościowych Łukasz Kubot poinformował, że już wkrótce rozpocznie przygotowania do nowego sezonu. – Być może dotarła już do Was informacja o mojej przerwie w grze. Przede mną czas regeneracji i przygotowań do najbliższego sezonu – pisze tenisista z Lubina, który po raz ostatni wystąpił podczas US Open 2021 w Nowym Jorku, gdzie w parze z Brazylijczykiem Marcelo Melo odpadł w I rundzie gry podwójnej. – Jeśli wszystkie przygotowania potoczą się dobrze, to powrócę do rywalizacji w marcu – informuje Łukasz Kubot", "Lubinianin, który w nowym sezonie 2021, po raz pierwszy od 10 lat nie wygrał w deblu żadnego turnieju ATP ani nawet nie był w finale (ma w dorobku 27 wygranych turniejów), a najlepsze wyniki to ćwierćfinał Wimbledonu i półfinał turnieju ATP 250 w Winston-Salem wraz z Marcelo Melo (wcześniej bez większego powodzenia grał w parze z Holendrem Wesleyem Koolhofem) dokonał także zmian w sztabie.", "– Nasze drogi z Janem Stocesem rozeszły się podczas Wimbledonu. Jan nie będzie już ze mną podróżował na turnieje, ale dalej jesteśmy w kontakcie – informuje polski tenisista, który z Czechem będzie się jeszcze widywał podczas treningów w Pradze.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Powrót na korty Rafaela Nadala", "date": "\n\t\t\t\t\t\t\t\t\t\t15 grudnia, 2021\t\t\t\t\t", "text": ["Słynny Hiszpan poddał się zabiegowi, przeszedł rehabilitację i chce być gotowy na początek nowego sezonu. Przed rozpoczynającym się 17 stycznia wielkoszlemowym turniejem Australian Open 2022 zaplanował występ w Abu Zabi oraz w turnieju ATP 250 w Melbourne, który odbędzie się w dniach 4-9 stycznia (nie zagra w ATP Cup rozgrywanym w dniach 1-9 stycznia w Sydney).", "Dodać jeszcze można, że do sztabu Rafaela Nadal dołączył Marc Lopez, z którym Nadal zdobył złoty medal olimpijski w grze podwójnej w Rio de Janeiro.", "W Abu Zabi miał powrócić również na korty Austriak Dominic Thiem, który pauzuje od czerwca z powodu kontuzji nadgarstka, jednak na jego powrót trzeba będzie jeszcze trochę poczekać. Austriak za pomocą mediów społecznościowych poinformował w środę, że w imprezie w ZEA nie wystąpi.", "– Nie mogłem doczekać się powrotu do rywalizacji w Abu Zabi, lecz czuję, że nie jestem jeszcze gotowy do konkurowania na najwyższym poziomie. To rozczarowujące, że w tym roku nie będę częścią tego turnieju, ale muszę kontynuować przygotowania do nadchodzącego sezonu. Mam szczerą nadzieję, że w przyszłości powrócę na Mubadala World Tennis Championships – napisał Thiem na Twitterze.", "Oprócz Rafaela Nadala, między innymi 20-krotnego mistrza turniejów wielkoszlemowych w grze pojedynczej, mistrza olimpijskiego w grze pojedynczej z Pekinu (2008) i w grze podwójnej z Rio de Janeiro (2016), w drabince turnieju panów znaleźli się: Rosjanin Andriej Rublow, Brytyjczyk Andy Murray, Kanadyjczyk Denis Shapovalov, Brytyjczyk Daniel Evans oraz Amerykanin Taylor Fritz. Dwaj ostatni zastąpili Thiema oraz Norwega Caspera Ruuda, który również wycofał się z turnieju.", "W Abu Zabi rywalizować będą także tenisistki. Zabraknie awizowanej wcześniej mistrzyni US Open 2021 Brytyjki Emmy Raducanu, która otrzymała pozytywny wynik testu na obecność koronawirusa SARS-CoV-2.", "– Nie mogłam się doczekać gry przed fanami w Abu Zabi, ale niestety po pozytywnym teście na COVID-19 będę musiała to odłożyć do następnej okazji. Izoluję się zgodnie z zasadami i mam nadzieję, że wkrótce wrócę na kort – powiedziała Raducanu, cytowana przez organizatorów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mocne otwarcie roku 2022 w polskim tenisie", "date": "\n\t\t\t\t\t\t\t\t\t\t11 grudnia, 2021\t\t\t\t\t", "text": ["– Zabudżetowaliśmy to tak, że przeznaczymy w 2022 roku środki na wymianę nawierzchni z klasycznej mączki na nawierzchnię twardą lub zadaszenie około 50 obiektów tenisowych – mówił minister. – W pierwszej kolejności będziemy wspierać te ośrodki, na których znajdują się kluby tenisowe, kształcące młodzież we współpracy z Polskim Związkiem Tenisowym. Konkurs będzie ogłoszony już na początku stycznia.", "Do programu włączyć się będą mogły obiekty, współpracujące z jednostkami samorządu terytorialnymi, na których prowadzone są szkolenia młodzieży. Będzie to rok pilotażowy. – Większość turniejów odbywa się na kortach twardych, więc jeżeli będzie wymagane, to przedłużymy program na następny rok. Wyodrębnienie środków na tenisową Polskę zdecydowanie ułatwi dostęp do środków dla obiektów tenisowych. Jeżeli okaże się, że 5 milionów wyczerpie się, a w programie „Sportowa Polska” będą jeszcze środki, wewnętrznie będziemy mogli przesunąć pieniądze – dodał minister Bortniczuk.", "Ze środków Ministerstwa Sportu i Turystyki finansowane są flagowe przedsięwzięcia PZT, jak Narodowy Dzień Tenisa, Narodowy Program Upowszechniania Tenisa, Talentiada Tenisowa czy cały cykl turniejów dla amatorów.", "– Pięć lat jestem prezesem Polskiego Związku Tenisowego, a w sporcie całe życie – mówił na konferencji prasowej prezes PZT Mirosław Skrzypczyński. – Nigdy na takie wsparcie państwa nie było możliwe w tenisie. Program „Tenisowa Polska” będzie kontynuacją programu upowszechniania tenisa, w ramach którego dofinansujemy 100 klubów.  Będziemy zmieniać nawierzchnie, dofinansowywać kluby, trenerów. Dzięki inicjatywie pana ministra ten program otrzymuje kontynuację poprzez budowę czy renowację kortów – dodał prezes Skrzypczyński.", "Dzisiaj 70-75 proc. turniejów rozgrywanych jest na kortach twardych, a takich obiektów w Polsce brakowało. – Bardzo się cieszę, że pan minister ten program rozumie i wyszedł z taką inicjatywą. Wcześniej też mogliśmy liczyć na panią minister Danutę Dmowską-Andrzejuk, która też bardzo wspierała sport, również tenis. PZT moimi oczami ma naprawdę szczęście do ministrów, bo dbają oni o sport i szukają środków na rozwój sportu. Ja pięknie dziękuje, bo ten program pozwoli nam się po prostu rozwijać – powiedział Mirosław Skrzypczyński.", "– Liczymy, że współpraca z naszymi przyjaciółmi z Czech, której przejawem by już mecz Polska – Czechy w Zielonej Górze, będzie się dalej rozwijać. Zapoczątkujemy w przyszłym roku cykl turniejów U12. Zwycięzca cyklu wśród dziewczynek i chłopców uzyska stypendium w wysokości 15 tysięcy złotych, za drugie miejsce będzie to stypendium 10 tys. zł. Są to środki na dalszy rozwój kariery tenisowej – mówił prezes Skrzypczyński.", "– Od przyszłego roku będziemy robić wspólne turnieje skrzatów i skrzatek we Wrocławiu, Bytomiu, Opawie i Ostrawie. Chcemy też wspólnie walczyć o powrót tenisa do Igrzysk Europejskich w Krakowie w 2023 roku. Bardzo nas cieszy, że zapowiada się długoletnia współpraca z Polskim Związkiem Tenisowym. Ta współpraca była taka, że w 2015 roku spotkaliśmy się z Darkiem Łukaszewskim i zrobiliśmy coś dla naszych związków tenisowego. Skontaktowaliśmy się i zrobiliśmy mecze dla drużyn juniorów. Wystawiliśmy 32 zawodników od U10 do juniorskiego wieku, 4 najlepszych z każdej kategorii – powiedział Martin Hynek, wiceprezes Czeskiego Związku Tenisowego.", "– Tak, początek naszej współpracy to był pomysł rozgrywania meczów między polskimi zawodnikami i reprezentacją Moraw. Graliśmy nie tylko w Bytomiu, ale też w Zabrzu, Ostrawie i Witkowicach. W pierwszych spotkaniach oczywiście lepsi byli nasi rywale, ale do czasu, bo w tym roku musieli się rozczarować, bo i ich mocno zaskoczyliśmy. Ale mimo tego nasze stosunki są bardzo dobre i będziemy dalej rozwijać współpracę na kilku płaszczyznach, zarówno w tenisie zawodowym, jak i amatorskim – mówił Dariusz Łukaszewski, wiceprezes Polskiego Związku Tenisowego ds. Sportowych", "Dodać należy, że w Zielonej Górze obecny był także dyrektor sportowy Czeskiego Związku Tenisowego Jan Stoces, od wielu lat trener Łukasza Kubota. – Jak wiecie, jestem związany z polskim tenisem od 12 lat poprzez współpracę z Łukaszem Kubotem. To dla mnie ogromna radość i honor, że mogę się pochwalić długą współpracą z Łukaszem, bo to wspaniały tenisista i przyjaciel. Chciałbym podziękować i pogratulować Polakom i Polskiemu Związkowi Tenisowemu wszystkich sukcesów – zakończył Jan Stoces.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Katarzyna Radwan-Cho pierwszą Polką ze złotą blachą!", "date": "\n\t\t\t\t\t\t\t\t\t\t16 grudnia, 2021\t\t\t\t\t", "text": ["– Aby otrzymać srebrną czy złotą blachę należy przede wszystkim wykazać się odpowiednimi umiejętnościami oraz bardzo dużym międzynarodowym doświadczeniem sędziowskim na turniejach na różnych szczeblach – mówiła K. Radwan-Cho w rozmowie z „Tenis Magazynem”.", "„Z dumą informujemy, że po Międzynarodowym Spotkaniu Recertyfikacyjnym 2021 Kasia Radwan-Cho została awansowana na Gold Badge Chair Umpire! To ogromna praca, jaką Kasia włożyła przez lata, doprowadziła ją do tego niesamowitego osiągnięcia. Gratulujemy Kasiu i życzymy wszystkiego najlepszego w przyszłości.” – napisały koleżanki i koledzy na oficjalnym profilu Kolegium Sędziów Polskiego Związku Tenisowego.", "Katarzyna Radwan-Cho w rozmowie z „Tenis Magazynem” w 2019 roku mówiła", "– W 2018 roku otrzymałam srebrną blachę i było to dla mnie wyjątkowym momentem nie tylko w pracy zawodowej. Najwyższe uprawnienia, jakie można uzyskać w sędziowaniu to złota blacha, ale także grono osób będących o szczebel niżej jest wąskie, bowiem łącznie na świecie jest kilkudziesięciu sędziów posiadających srebrną blachę. Z Polski jest aż trzech i są to wyłącznie kobiety: Gabriela Załoga, Marta Mrozińska i ja.", "W 2021 roku Katarzyna Radwan-Cho trafiała do wąskiego grono najwyższej klasy sędziów stołkowych, dołączając m. in. do Evy Asderaki-Moore z Grecji i Chorwatki Marija Cicak, które dla Polki są wzorem.", "– Aby otrzymać srebrną czy złotą blachę należy przede wszystkim wykazać się odpowiednimi umiejętnościami oraz bardzo dużym międzynarodowym doświadczeniem sędziowskim na turniejach na różnych szczeblach.", "– Na każdym turnieju jesteśmy oceniani przez sędziego z wyższymi uprawnieniami lub przez supervisora. Dostajemy oceny zarówno opisowe, jak i zwykłe liczbowe. Omawiane są zarówno mocne strony sędziego, jak i to, nad czym należy popracować. Ocena przysyłana jest do Międzynarodowej Federacji Tenisowej (ITF – przyp. red.) i ma to następnie wpływ na dalszy rozwój kariery. Raz do roku w grudniu dochodzi do spotkania przedstawicieli najwyższego gremium sędziowskiego ITF, ATP i WTA, które po przeanalizowaniu profilów poszczególnych sędziów, przyznają srebrną bądź złotą blachę. Co ważne, te uprawnienia nie są dożywotnie i można je stracić. Aby sędziować na najwyższym poziomie, trzeba się cały czas rozwijać.", "– Srebrną blachę otrzymałam w grudniu 2018 r. Z kolei na początku 2017 r. zostałam zaproszona do ITF Development Team, który stanowi grupę młodych sędziów posiadających uprawnienia brązowej lub srebrnej blachy. Celem tego programu jest wspieranie sędziów w rozwoju poprzez m. in. możliwość pracy na największych turniejach, w tym Wielkich Szlemach czy spotkaniach Fed Cup lub Davis Cup. To z pewnością pomogło mi w rozwinięciu mojej kariery.", "– Od najmłodszych lat grałam w tenisa. Byłam zawodniczką AZS Poznań. Do sędziowania zachęcił mnie mój brat. Ukończył on kurs organizowany przez Kolegium Sędziów Polskiego Związku Tenisowego, a ja poszłam w jego ślady. W naszym kraju ścieżka sędziowska obejmuje dwa etapy – arbiter regionalny i związkowy. Następnym krokiem są uprawnienia międzynarodowe, które składają się z kolejnych czterech etapów – blachy białej, brązowej, srebrnej i złotej. Aby uzyskać pierwsze dwie, należy wykazać się odpowiednią liczbą przeprowadzonych meczów, a następnie wziąć udział w szkoleniach zakończonych trudnymi egzaminami. Pozostałe dwie – tak jak wspomniałam – są wyróżnieniem przyznawanym na podstawie zebranych ocen i odpowiedniego doświadczenia na poszczególnych turniejach. Ważna jest także komunikatywna znajomość języka angielskiego.", "– Swobodne porozumiewanie się po angielsku jest nieodzowne w pracy sędziego, a przydatna jest także znajomość innych języków. Znam także francuski. W niektórych krajach wynik należy podawać w języku lokalnym w związku z tym należy do tego wcześniej przygotować się. Najtrudniejszym językiem był dla mnie estoński, ale dla wielu moich koleżanek i kolegów bardzo duże trudności sprawia język polski. Zawsze staramy się jednak sobie pomagać. Jeśli jestem na turnieju z kimś, kto potem jedzie do naszego kraju, to zawsze udzielam szybkich lekcji podawania wyniku.", "– Trudno wskazać mi konkretny mecz, ponieważ dla mnie niezapomniane doświadczenia wiążą się z konkretnymi kortami czy turniejami, na przykład tam gdzie sędziowałam swój pierwszy finał czy pierwszy mecz z systemem Hawk Eye. W trakcie tegorocznego Australian Open miałam okazję sędziować na Melbourne Arena, która zrobiła na mnie niesamowite wrażenie. To trzeci co do wielkości kort w całym kompleksie.", "– Jest wielu sędziów, których darzę ogromnym szacunkiem i od których mogę się wiele nauczyć. Zawsze staram się obserwować pracę innych, aby móc skorzystać z ich doświadczenia. Każdy sędzia ma swój styl, ale wzorem są dla mnie Eva Asderaki-Moore z Grecji i Chorwatka Marija Cicak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nadal wrócił i… przegrał z Murray’em", "date": "\n\t\t\t\t\t\t\t\t\t\t17 grudnia, 2021\t\t\t\t\t", "text": ["Spotkanie Rafael Nadal – Andy Murray, jak można się było spodziewać od początku było interesującym tenisowym spektaklem. Kluczowy dla losów pierwszego seta okazał się gem szósty, w którym Nadal stracił serwis i straty nie zdołał już odrobić przegrywając seta otwarcia 3:6. Druga partia była jeszcze bardziej zacięta i wyrównana. Wydawało się, że dojdzie do tie-breaka, ale w 11. gemie Brytyjczyk przełamał podanie Hiszpana i nie zaprzepaścił szansy, swoim gemem serwisowym kończąc spotkanie zwycięstwem 6:3,7:5 w dwóch setach, po wykorzystaniu drugiej piłki meczowej.", "Rafael Nadal nie grał źle, ale przekonał się, że i powrót do dyspozycji gwarantującej sukcesy do jakich przywykł i do jakich przyzwyczaił swoich sympatyków, nie będzie tak łatwo. Szkot, jak by nie było, triumfator trzech turniejów wielkoszlemowych, dwukrotny mistrz olimpijski w grze pojedynczej, także były lider światowego rankingu tenisistów, potwierdził, że wciąż może być groźny dla najlepszych. Bardzo wyrównane spotkanie, choć dwusetowe trwało 114 minut.", "W sobotę dwa ostatnie mecze turnieju Mubadala World Tennis Championship. Najpierw o trzecie miejsce zagrają Rafael Nadal i Denis Shapovalov, a następnie w finale Andy Murray i Andriej Rublow.", "Tym samym wiadomo już, że Rafael Nadal nie obroni zdobytego w 2019 roku w stolicy ZEA tytułu", "Pierwszym finalistą imprezy w stolicy ZEA został Rosjanin Andriej Rublow (5. ATP), który w trzech setach uporał się z Kanadyjczykiem Denisem Shapovalovem wygrywając 7:6 (5), 3:6, 6:4.", "O losach pierwszego seta przesądził tie-break. Jedno mini przełamanie więcej (3-2) zanotował  Rosjanin i on rozstrzygnął seta na swoją korzyść.", "W drugiej partii Kanadyjczyk mógł nawet prowadzić 4:0 bądź 5:1 (przy 3:0 i 4:1 zmarnował po dwa break-pointy), ale jedno przełamanie w gemie drugim wystarczyło, żeby po wygraniu seta 6:3 doprowadzić do remisu 1:1 w setach. Rublow miał szansę odrobić stratę przełamania, ale w gemie dziewiątym sam nie wykorzystał dwóch break-pointów, niezbędny był więc rozstrzygający set trzeci.", "W decydującej partii obaj tenisiści mieli szanse na przełamanie serwisu rywala, ale przełamanie ostatecznie było tylko jedno. W 10. gemie zanotował je Andrej Rublow wygrywając seta 6:4 i to Rosjanin zameldował się w sobotnim finale. Shapovalov w sobotę zagra o trzecie miejsce.", "Wcześniej odbył się mecz o miejsca 5-6 między zawodnikami pokonanymi w czwartkowych ćwierćfinałach. Ostatecznie piątą lokatę zajął Amerykanin Taylor Harry Fritz (23. ATP), który pokonał Brytyjczyka Daniela Evansa (25. ATP) po super tie-breaku 7:6 (5), 4:6, 11-9.", "Kiedy na korcie spotykają się zawodnicy, których w rankingu dzielą dwie lokaty, przynajmniej teoretycznie spodziewać się można bardzo wyrównanej rywalizacji. W Abu Zabi nie była to tylko teoria. Mecz rzeczywiście był bardzo wyrównany, a o zwycięstwie Amerykanina zadecydowała jedna więcej wygrana piłka w super tie-breaku.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenis na wózkach. Fabisiak i debel Fabisiak/Kulik mistrzami Polski w hali", "date": "\n\t\t\t\t\t\t\t\t\t\t13 grudnia, 2021\t\t\t\t\t", "text": ["Nie zanotowano niespodzianek w turnieju, którego organizatorem turnieju było Stowarzyszenie Integracyjny Klub Tenisa Płock.", "W grze pojedynczej po kolejny tytuł sięgnął najlepszy w ostatnich latach polski zawodnik w tenisie ma wózkach Kamil Fabisiak. Meczu finałowego praktycznie nie było, bowiem rywal Fabisiaka Tadeusz Kruszelnicki (ZKT Ziębice) skreczował (doznał kontuzji lewej ręki i po uzyskaniu pomocy medycznej już dalej nie kontynuował gry). Po wygraniu pierwszego gema decydującego spotkania. Po brąz sięgnęli Jarosław Żyła (AZS AWF Wrocław) i Paweł Miętrkiewicz (KT Żary).", "W grze podwójnej halowymi mistrzami Polski zostali Kamil Fabisiak i Jerzy Kulik, w finale pokonując parę Adam Kinowski (IKS Spartakus Koźmin Wielkopolski)/Miętrkiewicz 6:3, 6:3. Brązowe medale dla par Krzysztof Kowalewski (Warta Poznań)/Szymon Nowicki (IKS Spartakus Koźmin Wielopolski) oraz Lech Jabłoński (Warta Poznań)/Tadeusz Kruszelnicki.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rafael Nadal żegna Manuela „Manolo” Santanę", "date": "\n\t\t\t\t\t\t\t\t\t\t13 grudnia, 2021\t\t\t\t\t", "text": ["Santana był czterokrotnym mistrzem turniejów wielkoszlemowych w grze pojedynczej. Wygrał French Open (1961, 1964), US Open (1965) oraz Wimbledon (1966). Był także mistrzem French Open w grze podwójnej (1963).", "W 1984 r. „Manolo” jako drugi Hiszpan po Manuelu Alonso, znalazł się w Międzynarodowej Tenisowej Galerii Sławy. ", "– Bardzo dziękuję za to, co zrobiłeś dla naszego kraju i za wytyczenie drogi tak wielu sportowcom. Zawsze byłeś punktem odniesienia, przyjacielem i osobą bliską każdemu z nas – napisał na Twitterze Rafael Nadal, 20-krotny zwycięzca turniejów wielkoszlemowych. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Qin stara się zawsze atakować", "date": "\n\t\t\t\t\t\t\t\t\t\t14 grudnia, 2021\t\t\t\t\t", "text": ["Qin Qingtian urodził się w Chinach, ale praktycznie przez całe swoje życie związany jest z naszym krajem. – Urodziłem się w Chengdu, ale gdy miałem zaledwie siedem miesięcy, tata otrzymał propozycję pracy z Polski, a konkretnie z Warszawy. I tym samym całą rodziną zjechaliśmy do Europy. I tak już tutaj zostaliśmy, choć teraz mieszkamy w Konstancinie – opowiada zawodnik. Dodajmy, że wspomniane przez niego miasto Chengdu, nie jest może najbardziej znane, ale liczy sobie grubo ponad 15 milionów mieszkańców i jest stolicą prowincji Syczuan. – Ono przede wszystkim słynie z Panda Center, wielkiego rezerwatu tych zwierząt – dodaje.", "Już na miejscu w Polsce Qin Qingtian dość szybko zainteresował się tenisem. – Ten sport od początku przypadł mi do gustu. Lubię rywalizację na korcie, zarówno od strony sportowej jak i mentalnej. Jak do tego doszło, że zacząłem trenować? Tata chętnie grał w tenisa i to on mnie w pewien sposób zachęcił do poważniejszego grania. W Chinach ten sport jest zresztą bardzo popularny. Może nie aż tak jak tenis stołowy, ale wielu ludzi można spotkać na kortach – zapewnia młody gracz klubu TMTC Piaseczno.", "– Ja już gram osiem lat. Do klubu trafiłem nieco przez przypadek, ale wszystko mi tam przypadło do gustu. Jestem więc bardzo zadowolony, że mogę tam trenować i rozwijać swoje umiejętności. Dba o mnie cała grupa trenerów z Mario Trnovskym na czele – mówi Qin Qingtian. – Moje mocne strony? Bekhend. Lubię  ofensywny styl gry. Staram się zawsze atakować. Nie przepadam za grą z głębi kortu i długimi wymianami, bo zwyczajnie mnie taka gra nudzi – dodaje z uśmiechem.", "Taka gra przynosi mu zresztą sporo sukcesów, bo 14-latek ma na swoim koncie choćby podwójną wygraną, w singlu oraz deblu, w tegorocznym Halowym Wojewódzkim Turnieju Klasyfikacyjnym młodzików, który odbył się na kortach Klubu Tenisowego Break w Warszawie. Qin wygrał tam w wyjątkowo efektownym stylu, bo nie dość, że zwyciężył we wszystkich pojedynkach,  to jeszcze nie stracił w nich nawet seta. Jakby tego było mało, połowę tych zwycięskich setów zakończył wynikiem do zera. – Qingtian pokazał ofensywny i widowiskowy styl, zachowując przy tym cierpliwość i mądrość taktyczną – można było wtedy przeczytać na stronie klubu.", "Nic też dziwnego, że zawodnik rodem z Chin swoją przyszłość wiąże z białym sportem i chciałby zostać profesjonalnym tenisistą. – Bardzo lubię ten sport, jak i sam trening. Od niedawna przeszedłem na naukę zdalną, więc mam nieco więcej czasu, aby się poświęcić swojej pasji – zapewnia. – W wolnych chwilach lubię też pograć na komputerze. Chętnie gram też w koszykówkę – dodaje młody tenisista, z którym bez problemu można porozmawiać w języku polskim. – Mieszkam tutaj wiele lat i czasami łapię się nawet na tym, że myślę już bardziej po polsku niż po chińsku – kończy Qin Qingtian.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Święto tenisa w Zielonej Górze. Zwycięski powrót Janowicza", "date": "\n\t\t\t\t\t\t\t\t\t\t12 grudnia, 2021\t\t\t\t\t", "text": ["W sobotę, jeszcze przed południem, jako pierwsze wyszły na kort Magdalena Fręch (102. WTA) oraz Tereza Martincova (48. WTA). Po wyrównanym meczu wygrała Czeszka 6:4, 2:6, 10-8. Polka mogła przechylić szalę zwycięstwa na swoją korzyć, bo w miarę upływu czasu radziła sobie coraz lepiej, doprowadzając do decydującego super tie-breaka, rozgrywanego do dziesięciu wygranych punktów, ale do sukcesu zabrakło dwóch wygranych akcji w końcówce batalii.", "– Mam nadzieję, że w przyszłym roku będę zawodniczką z Top 50. Będę robić wszystko, żeby to osiągnąć. Jak najbardziej jest to realne, trzeba grać i wygrywać. Jestem w połowie okresu przygotowawczego. Za mną 3 tygodnie, a 3 jeszcze cięższe przede mną. Australia i turnieje poprzedzające przede mną i liczę, że forma będzie. Nie spodziewałam się aż tak, że będę w stanie biegać. Są to moje pierwsze punkty, pierwszy mecz od  5 tygodni. Trochę się momentami gubiłam. Mięśnie było widać, że nie są jeszcze tak dynamiczne, ale mam nadzieję, że z każdym tygodniem i każdym dniem będzie coraz lepiej. Przede wszystkim to bardzo fajny przerywnik w tym ciężkim i mozolnym okresie. Fajnie jest spotkać się z innymi, mamy tutaj wszystko zagwarantowane. Wszystko jest na miejscu i nie musimy się o nic martwić – powiedziała Fręch.", "– Wiedziałam, czego mogę od siebie oczekiwać. Wiadomo, są emocje, ale nie takie jak w meczach o stawkę. Starałyśmy się tutaj z Teresa zapewnić niezłą dawkę emocji. W super tie-breaku to każda piłka może decydować o losach spotkania, trzeba trzymać koncentrację, jeden błąd może rozstrzygnąć. Tutaj każda piłka jest ważna, kibice wyrazili zainteresowanie i to mnie cieszy. Jestem tutaj też dla zabawy i cieszę się, że wszystko udało się spełnić – dodała.", "Zawodniczka LOTOS PZT Team jesienią po raz pierwszy w karierze awansowała do czołowej setki rankingu WTA. W Zielonej Górze uczestniczyła w zgrupowaniu reprezentacji narodowej, a jednocześnie na tym samym obiekcie trenowała kadra męska.", "– Taka forma zgrupowania jest dużo ciekawsza. Każdy ma inne spostrzeżenia, poza kortem dużo więcej się dzieje. Mam nadzieję, że będzie coraz więcej takich zgrupowań. Tutaj mamy najlepszych zawodników z kadry z jednej i drugiej strony. Nie jest to klubowe granie. Mamy zlepek samych najlepszych. Z mojej perspektywy jest to super, że możemy wymieniać spostrzeżenia wraz z najlepszymi. Treningi nie są dla mnie nudne, bo wiem, co chcę poprawić. Czasami to ja wymagam więcej niż trener. Przez pierwsze tygodnie skupiliśmy się na przygotowaniu fizycznym, dopiero później włączyliśmy więcej grania. Są to monotonne treningi, ale wiemy, że później zaprocentują. To zgrupowanie też mi dobrze zrobiło dla głowy, dla psychiki. To było ciężkie 6 dni, ale na pewno mi to zrobi, żeby w Łodzi znów ciężko pracować – dodała.", "Po porażce Fręch drużyna gości prowadziła już w spotkaniu 3:1 i było wiadomo, że aby reprezentacja Polski zachowała szanse na zwycięstwo, wracający do drużyny narodowej i w ogóle na korty po problemach zdrowotnych Jerzy Janowicz (504. ATP) musi wygrać mecz, w którym jego rywalem był w sobotnie wczesne popołudnie Jiri Lehecka (141. ATP). Polak wytrzymał presję, wygrywając 3:6, 6:3, 10-8 i przedłużając  nadzieję polskiego zespołu na końcowy sukces.", "– Obecnie przygotowuję formę na nowy sezon i nie mogę się doczekać powrotu do rywalizacji na korcie. Mecz z Czechami w Zielonej Górze będzie dla mnie pierwszym oficjalnym występem przed publicznością od prawie dwóch lat. Od paru miesięcy intensywnie trenuję, ale wiadomo, że to nie to samo, co możliwość poważnej gry na punkty z solidnymi rywalami. Dlatego nie mogę się doczekać tego występu, tym bardziej, że wreszcie na trybunach będą obecni kibice – mówił niedawno Janowicz, półfinalista Wimbledonu 2013, niegdyś nr 14. rankingu ATP. Do ATP Tour zamierza wrócić w lutym, a w Zielonej Górze bardzo się starał i był wspierany przez publiczność w hali MRS MOSiR. Zdołał odwrócić losy meczu, po przegranym pierwszym secie wygrywając drugą partię oraz rozstrzygającego super tie-breaka. Tenisista z Łodzi przekonał się, że treningi oraz gra z solidnym rywalem to dwie różne rzeczy i że sporo jeszcze brakuje, aby powrót do międzynarodowej rywalizacji mógł być w miarę udany.", "– Raczej nie mogę na nic narzekać. Nie mogę od siebie wymagać nie wiadomo jakiej formy, wiadomo brakuje mi ogrania. Mogę się przygotowywać i trenować, ale ogrania brakuje. I tak jestem zadowolony z tego, co mogłem z siebie dzisiaj uzyskać. Przed meczem był lekki stres, ale nie paraliżowało mnie to. To był stres bardziej związany z adrenaliną, z testowaniem swojego organizmu. Czy organizm nie powie, że tego meczu nie zagram do końca. Jeszcze przyjemniej było po meczu. Nawet gdybym przegrał, to zadowolony byłem ze swojego występu. W pierwszym secie czułem, że brakuje mi tego ogrania i oceny sytuacji na korcie. W drugim secie gra była bardziej poukładana i mniej chaotyczna. Rywal czeski grał troszeczkę inaczej niż się spodziewałem, grał dobrze, ale nie miałem uczucia, że mnie dominuje, więc ciekawy zawodnik i na pewno ma jakąś świetlaną przyszłość i na pewno też nie boi się gry. To nie jest zawodnik, który się cofa i lubi budować akcje na punkty – powiedział Jerzy Janowicz.", "– Mam bardzo przyjemne odczucia związane z tą halą, ponieważ nigdy nie przegrałem tutaj meczu. Fajna jest konstrukcja trybun, bo czuć, że kibice są bliżej. Prawdę mówiąc do tego spotkania z Czechami nie przegotowywałem się zbyt długo, może chwilę ponad miesiąc. Bardziej długo się rehabilitowałem i leczyłem. Miałem ciężką kontuzję, leczy się to niewygodnie. Start do sezonu stricte tenisowego, to mam nadzieję, że zacznę w lutym. Na pewno moje nastawienia do tenisa trochę się nie zmieniło. Przez ostatnie lata byłem nękany ciężkimi kontuzjami, sporym bólem, kilkoma operacjami. To nie był łatwy okres, nie ma co ukrywać. Wcześniej miałem takie nastawienie, że muszę grać, że bez tenisa to nie życie. Jednak czas pokazał, że muszę sobie po części radzić bez tenisa. Wtedy to był dla mnie trochę szok, zderzenie ze ścianą. Na dzień dzisiejszy to ewentualnie ja chcę grać w tenisa, chcę trenować, a na pewno marzy mi się na pewno, żeby grającego mnie zobaczył mój syn. Marzy mi się, żeby pokazać mu tenis na największym poziomie – dodał.", "Do gry podwójnej kobiet kapitanowie zdecydowali się desygnować pary Katarzyna Kawa/Alocja Rosolska oraz Tereza Martincova/ Katerina Siniakova. Polki w razie wygranej mogły doprowadzić do remisu 3:3. Niestety, to był jednostronny popis pary czeskiej z liderką rankingu WTA Kateriną Siniakovą w składzie. Czeszki oddały Polkom tylko trzy gemy, wygrywając zdecydowanie 6:1, 6:2 i zapewniły zwycięstwo reprezentacji Czech w całym spotkaniu 4:2.", "Ponieważ zwycięstwo reprezentacji Czech było po sześciu meczach przesądzone, mecz gry mieszanej, który w przypadku remisu 3:3 po sześciu meczach miał rozstrzygnąć spotkanie, nie był już potrzebny.", "Reprezentacja Polski przegrała spotkanie z reprezentacją Czech 2:4. Ekipa gości odniosła w pełni zasłużone zwycięstwo. Pod nieobecność Igi Świątek, Magdy Linette i Huberta Hurkacza raczej inaczej się to skończyć nie mogło. Mimo towarzyskiego charakteru spotkania w Zielonej Górze było jednak sporo dobrego tenisa i tenisowe święto wieńczące 100-lecie istnienia Polskiego Związku Tenisowego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open. Czworo Polaków pewnych występu w Melbourne", "date": "\n\t\t\t\t\t\t\t\t\t\t8 grudnia, 2021\t\t\t\t\t", "text": ["Pewne nadzieje na udział w turnieju bez eliminacji może mieć jeszcze Kamil Majchrzak (115. ATP). Na razie polski tenisista jest siódmy na liście rezerwowej. Oznacza to, że “wskoczy” do głównej drabinki, jeżeli siedmiu tenisistów wycofa się turnieju z powodu kontuzji lub niezastosowania się do przepisów covidowych. Jeżeli tak się nie stanie, tenisista z Piotrkowa Trybunalskiego będzie musiał przedzierać się przez kwalifikacje. W kwalifikacjach zagra też zapewne Kacper Żuk, a może również Jan Zieliński i Szymon Walków, którzy od początku Nowego Roku 2022 przebywać będą w Australii uczestnicząc w ATP Cup.", "W turnieju mężczyzn na pewno nie zobaczymy dwóch słynnych Szwajcarów Rogera Federera i Stana Wawrinki.", "Listę otwiera rozstawiony z numerem 1 lider rankingu ATP Serb Novak Djoković, ale wciąż nie wiadomo, czy zdecyduje się wziąć udział w turnieju w Melbourne. Jak wiadomo, władze stanu Victoria. w którym położone jest Melbourne, zdecydowały, że w Australian Open 2022  będą mogli wystąpić tylko tenisistki i tenisiści zaszczepieni przeciwko COVID-19 , a Serb dotychczas unika odpowiedzi na pytanie, czy przyjął szczepionkę podkreślając, że to “sprawa prywatna”.  Lider rankingu ATP jest w składzie reprezentacji Serbii na ATP Cup w Sydney (1-9 stycznia), ale czy to oznacza, że zagra również w Melbourne, na razie nie wiadomo. – Chcielibyśmy, żeby Novak tutaj zagrał, ale wie, że musi być zaszczepiony – mówił niedawno Craig Tiley, dyrektor Australian Open.", "Również “furtka” z jakiej mogą ewentualnie skorzystać niezaszczepieni nie dotyczy Novaka Djiokovicia, może bowiem objąć tenisistów którzy spełniają następujące warunki:", "– mają potwierdzoną historię anafilaksji na składnik wszystkich zatwierdzonych szczepionek", "– po pierwszej dawce szczepionki doświadczyli “poważnego zdarzenia niepożądanego”, które spowodowało hospitalizację i doprowadziło do znacznej niepełnosprawności / niezdolności", "– cierpią na ostre pogorszenie się stanu zdrowia", "– w ciągu ostatnich sześciu miesięcy przeszli zapalenie mięśnia sercowego.", "Jeśli chodzi o turniej kobiet na razie wiadomo, że nie wystąpią w Melbourne siedmiokrotna triumfatorka Australian Open oraz Kanadyjka Bianca Andreescu.", "– Idąc za radą mojego sztabu medycznego, zdecydowałam się wycofać z przyszłorocznego Australian Open. To nigdy nie jest łatwa decyzja, ale nie jestem tam, gdzie powinnam być pod względem fizycznym, by rywalizować w turnieju – poinformowała w oświadczeniu 40-letnia Serena Williams, zwyciężczyni 23 turniejów wielkoszlemowych w grze pojedynczej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polska – Czechy. Na początek mecz Majchrzak – Vesely", "date": "\n\t\t\t\t\t\t\t\t\t\t9 grudnia, 2021\t\t\t\t\t", "text": ["Spotkanie składać się będzie z czterech meczów gry pojedynczej, dwóch mężczyzn i dwóch kobiet, oraz gry podwójnej mężczyzn i gry podwójnej kobiet. Gdyby po tych meczach był remis 3:3, o zwycięstwie w spotkaniu zadecyduje mecz mixta.", "Spotkanie zainauguruje mecz Kamil Majchrzak – Jiri Vesely. Polak to aktualnie 115 tenisista rankingu ATP, Czech klasyfikowany jest nieco wyżej – na 83. pozycji. Bezpośrednio po tym meczu na kort wyjdą Katarzyna Kawa (153. WTA) i Katerina Siniakova (49. WTA). Czeszka to obecna liderka rankingu WTA deblistek.", "Zmagania w pierwszym dniu zawodów zakończy mecz gry podwójnej mężczyzn. Ze strony polskiej wystąpi para Szymon Walków/Jan Zieliński. Polacy zmierzą się z parą Jiri Vesely/Jiri Lehecka.", "W sobotę początek gier o godzinie 11. Najpierw odbędzie się mecz Magdaleny Fręch (102. WTA) z Terezą Martincovą (48. WTA), następnie pojedynek Jerzy Janowicz (504. ATP) – JIri Lehecka (141. ATP). Tym meczem Jerzy Janowicz, niegdyś 14. rakieta rankingu ATP, wraca na korty i do reprezentacji kraju po problemach zdrowotnych.", "Pewne jest, że szóstym meczem spotkania będzie mecz deblowy kobiet, ale jak na razie kapitanowie obu ekip nie zdradzili, jakie pary desygnują do gry.", "Jeśli po sześciu meczach będzie remis 3:3, zwycięzcę całego spotkania wyłoni mecz w grze mieszanej.", "1. mecz: Kamil Majchrzak – Jiri Vesely", "2. mecz: Katarzyna Kawa – Katerina Siniakova", "3. mecz: Szymon Walków/Jan Zieliński – Jiri Vesely/Jiri Lehecka  ", "1. mecz: Magdalena Fręch – Tereza Martincova", "2. mecz: Jerzy Janowicz – Jiri Lehecka", "3. mecz: gra podwójna kobiet", "4. mecz: mixt (ewentualnie)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Katerina Siniakova: numer 1 światowego rankingu deblistek gwiazdą ekipy Czech w Zielonej Górze", "date": "\n\t\t\t\t\t\t\t\t\t\t9 grudnia, 2021\t\t\t\t\t", "text": ["Największą gwiazdą zespołu gości, tenisistką najbardziej znaną i rozpoznawalną jest Katerina Siniakova. To od 15 listopada 2021 liderka rankingu WTA deblistek. Czeszka ma za sobą w grze podwójnej rzeczywiście kapitalny sezon. Siniakova oraz nieobecna w Zielonej Górze Barbora Krejcikova to najlepsza deblowa para sezonu 2021, mistrzynie wielkoszlemowego French Open, zwyciężczynie AKRON WTA Finals 2021 w Guadalajarze, złote medalistki przełożonych na 2021 rok Igrzysk Olimpijskich Tokio 2020, we wtorek 7 grudnia wyróżnione przez WTA nagrodą dla najlepszej pary deblowej 2021 roku. Duet Krejcikova/Siniakova to jednak nie tylko świetny miniony sezon 2021. Siniakova liderką rankingu WTA deblistek była już wcześniej, od 22 października 2018 do 9 czerwca 2019.", "Warto przy okazji przypomnieć, że dobrze tę parę pamiętają również Polki. Czeszki w tegorocznym finale w Paryżu podczas French Open pokonały polsko-amerykański duet Iga Świątek/Bethanie Mattek Sands, a w półfinale wygrały z innym polsko-amerykańskim deblem Magda Linette/Bernarda Para. Z kolei w drodze po tytuł w Wimbledonie w 2018 roku Czeszki w półfinale wyeliminowały polsko-amerykańską parę Alicja Rosolska/Abigal Spears.", "Siniakova największa sukcesy odnosi w grze podwójnej, ale występuje też w singlu i to z niezłym skutkiem. Najwyżej w karierze w rankingu WTA w grze pojedynczej była 22 października 2018 roku ma 31 pozycji (obecnie zajmuje 49 lokatę). We French Open była w IV rundzie (2019), w Wimbledonie trzy razy w III rundzie (2016, 2018, 2021), dotarła do III rundy US Open (2018).", "Solidną zawodniczką (48. WTA) jest także 27-letnia Tereza Martincova, w 2021 roku m. in. ćwierćfinalistka turnieju w Ostrawie. Poza tą dobrze znaną na światowych kortach dwójką Tomas Krupa na spotkanie Polska – Czechy w Zielonej Górze powołał młodą 17-letnią Lindę Noskovą (264, WTA), na razie występującą głownie w turniejach ITF.", "W męskiej części ekipy czeskiej nie ma tak znanych postaci, ale to też tenisiści solidni. Znaleźli się w drużynie Jiri Vesely (83, ATP), Jiri Lehecka (141. ATP), którzy mimo braku awansu do ćwierćfinału, z dobrej strony pokazali się podczas zakończonego kilka dni temu finałowego turnieju Pucharu Davisa edycji 2020/2021 oraz junior, zaledwie 16-letni Vojtech Petr.", "Piątkowe zmagania (godz. 15.00) rozpoczną się od singla mężczyzn. Po nim będzie gra pojedyncza kobiet i podwójna panów. W sobotę od godziny 11.00 będą rywalizować singlistki, potem singliści oraz tenisistki w deblu. Jeśli po sześciu pojedynkach będzie remis 3:3 dojdzie do decydującego meczu mikstów.", "Bilety można nabywać na ", "i", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. Polacy z Grekami zagrają rano w… Nowy Rok", "date": "\n\t\t\t\t\t\t\t\t\t\t8 grudnia, 2021\t\t\t\t\t", "text": ["Spotkanie Polska – Grecja zostanie rozegrane na Qudos Bank Arena, w sesji wieczornej w Sydney, rozpocznie się więc o godzinie 7.30 czasu polskiego. Ponieważ “rakietami numer 1” obu reprezentacji są Hubert Hurkacz (9. ATP) oraz Stefanos Tsitsipas (4. ATP), wiele wskazuje na to, że najlepszy obecnie polski tenisista “wejdzie” w Nowy Rok 2022 meczem z niewygodnym dla siebie Grekiem (bilans 2-7).", "W swoim drugim spotkaniu grupowym reprezentacja Polski zmierzy się 3 stycznia na Ken Rosewall Arena z Gruzją, a w ostatnim 5 stycznia na Qudos Bank Arena z Argentyną. Te spotkania zaplanowane są w sesji dziennej w Sydney, a więc po północy czasu polskiego.", "Przypomnijmy, że do półfinału awansują tylko zwycięzcy czterech grup. Spotkania składać się będą z dwóch meczów gry pojedynczej (prawdopodobnie meczów między pierwszymi “rakietami” ekip), meczu między tenisistami nr 2 w reprezentacjach oraz meczu deblowego.", "Faza grupowa potrwa do 6 stycznia. Na 7 stycznia zaplanowano półfinał między zwycięzcami grup A i D (ewentualnie spotkanie Polaków), a na 8 stycznia półfinał między zwycięzcami grup B i C. Finał zostanie rozegrany 9 stycznia. Tytułu bronią Rosjanie, którzy na inaugurację zmierzą się 1 stycznia z reprezentacją Austrii.", "W składzie reprezentacji Polski znaleźli się: Hubert Hurkacz, Kamil Majchrzak, Kacper Żuk (na zdjęciu głównym), Szymon Walków i Jan Zieliński.", "Dodajmy jeszcze, że transmisje z ATP Cup 2022 będą dostępne na sportowych antenach Polsatu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dobczyce. Klub prowadzony przez ludzi z pasją", "date": "\n\t\t\t\t\t\t\t\t\t\t10 grudnia, 2021\t\t\t\t\t", "text": ["Tenis Pro powstał nie tak dawno, bo w kwietniu 2019 roku, w odpowiedzi na rosnące zainteresowanie tenisem w Dobczycach, miasteczku liczącym nieco ponad sześć tysięcy mieszkańców, położonym w malowniczej dolinie rzeki Raby. – Na początku organizowaliśmy zajęcia na przyszkolnym orliku, w których uczestniczyło 50 osób, zarówno dorosłych jak i dzieci. W 2020 roku ta liczba wzrosła ponad dwukrotnie. Wpływ na to z pewnością miało otwarcie nowych kortów zewnętrznych w zrewitalizowanym Parku Miejskim – opowiada Grzegorz Kosek, główny trener w klubie z Dobczyc.", "– Obecnie trenuje u nas ponad 200 osób. To osoby w różnym wieku, od 4-latków po seniorów Większość treningów to zajęcia grupowe. Spora część osób, która jest związana z naszym klubem bierze też udział w rozgrywkach ligowych, jakie prowadzimy czy też w różnego rodzaju turniejach. Co nas bardzo cieszy, z roku na rok chętnych do rywalizacji przybywa. W 2021 roku w ligach, na różnym poziomie zaawansowania, wystartowało blisko 80 graczy – dodaje szkoleniowiec.", "Tenis Pro posiada licencję Polskiego Związku Tenisowego i kładzie duży nacisk na edukację tenisową dzieci i młodzieży. – Na ten moment zrzeszamy 66 licencjonowanych zawodników Tenis10. Nasi młodzi zawodnicy biorą udział między innymi w rozgrywkach Talentiady. Treningi, ligi i turnieje odbywają się wyłącznie od maja do października. Okres zimowy, niestety oznacza dla nas przymusową pauzę – mówi Grzegorz Kosek.", "Jak zapewnia szkoleniowiec, klub z Dobczyc napędzany jest przez ludzi z pasją, kochających tenis. – Motorem napędowym Tenis Pro jest Aleksandra Koszut, wspierana przez mamę Agę i tatę Marka. Łączą oni zamiłowanie do tenisa z wytężoną pracą organizacyjną. To w dużej mierze dzięki nim na kortach panuje miła, rodzinna atmosfera, która na pewno przyciąga do nas tenisistów z całej okolicy – uważa Grzegorz Kosek.", "– Rozwój klubu i jego sukcesy nie były też możliwe bez wsparcia samorządu, zaangażowania burmistrza oraz powiatu. Jakie stawiamy sobie cele? Marzeniem naszym, jak i chyba wszystkich tenisistów u nas grających, jest wydłużenie sezonu poprzez zadaszenie części kortów. Jako klub dużo już zrobiliśmy, ale wszyscy zdajemy sobie sprawę, że jeszcze sporo wyzwań przed nami – kończy trener klubu z Dobczyc.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz Polska – Czechy. Po pierwszym dniu reprezentacja Polski przegrywa 1:2", "date": "\n\t\t\t\t\t\t\t\t\t\t10 grudnia, 2021\t\t\t\t\t", "text": ["Na inaugurację spotkania zmierzyli się Kamil Majchrzak (115. WTA) i Czech Jiri Vesely (83. ATP). Najwyżej sklasyfikowany w rankingu ATP spośród uczestników spotkania tenisista z Czech po wyrównanym, zaciętym meczu wygrał 6:3, 4:6, 10-5. Kamil Majchrzak, po przegraniu pierwszego seta, zdołał doprowadzić do trzeciej partii rozgrywanej w formule super tie-breaka, ale w tej decydującej o losach meczu rozgrywce był wyraźnie słabszy. W pierwszym secie Polak dwukrotnie stracił podanie, drugą partię sam wygrał dzięki jednemu przełamanu serwisu rywala, ale w super tie-breaku nie dał rady.", "– Mój sezon skończył się niedobrze, bo w skutek kontuzji zakończyłem go przedwcześnie. Chciałem zagrać jeszcze trzy turnieje, ale się nie udało. A Jiri grał jeszcze tydzień temu w Pucharze Davisa, więc byliśmy na różnym pułapie meczowym, mimo że on też na pewno kilka dni wolnego zrobił, bo to niewykonalne, żeby grać stale przy tych obciążeniach. Startowaliśmy z innego pułapu – powiedział po meczu Kamil Majchrzak. – To jest mój drugi tydzień, kiedy porządnie się przygotowuję do nowego sezonu, więc nie jest to wystarczająca ilość czasu, żeby przygotować się i grać na najwyższym poziomie. Cieszę się z tego meczu. Byłem w stanie z minuty na minutę, z gema na gem, coraz lepiej się prezentować na korcie, więc na pewno, mimo porażki w super tie-breaku, mogę wyciągnąć z tego pojedynku pozytywy. Najważniejsze, że ręka nie boli i teraz faktycznie mogę pracować i przygotowywać się, żeby od stycznia iść na pełnych obrotach – mówił Majchrzak.", "Tenisista z Piotrkowa Trybunalskiego dodał: – Pierwszy set był trochę nerwowy z mojej strony, gra się trochę nie kleiła, ale to też na skutek dobrej gry przeciwnika. Od początku nie przeciwstawiłem mu się wystarczająco i pierwszy set był bardzo trudny do uratowania. Nie pomagał mi serwis, dużo serwowałem drugim podaniem, przez co on miał za każdym razem piłkę w akcji. Zrobiłem kilka błędów przy pierwszym przełamaniu, no i złapał jeszcze większą pewność siebie. Dla mnie plusem jest to, że z każdą piłką grałem coraz lepiej, uporządkowałem swój serwis. W każdym gemie byłem coraz bliżej, coraz więcej returnów przebijałem, coraz więcej gry było, aż w końcu wywalczyłem swoją szansę, którą wykorzystałem i od razu to mi dało wygranego seta. Ja się najbardziej cieszę, że pozbierałem się w sobie, przeorganizowałem swoją grę i od drugiego seta wyglądało to naprawdę obiecująco. Bardzo się cieszę, że mogłem zagrać przed kibicami w Polsce, bo rzadko mamy okazję zagrać u nas przed publicznością.", "Zaraz po meczu gry pojedynczej mężczyzn, na kort w hali CRS MOSiR w Zielonej Górze wyszły Katarzyna Kawa (153 WTA) i Kateřina Siniaková (49. WTA). Liderka rankingu WTA deblistek, która w 2021 roku w parze z nieobecną w Zielonej Górze Barborą Krejcikovą w grze podwójnej zdobyła złoty medal przełożonych na 2021 rok Igrzysk Olinpijskich Tokio 2020, wygrała wielkoszlemowy French Open 2021 oraz AKRON WTA Finals 2021, ale również dobrze potrafi sobie radzić w singlu (m.in. w 2021 roku III runda wielkoszlemowego turnieju w Wimbledonie), wygrała pewnie 6:4, 6:4 i już przy prowadzeniu w spotkaniu zespołu Czech 2:0 było pewne, że po pierwszym dniu bliżej zwycięstwa będzie w Zielonej Górze drużyna Czech.", "Polka w drugin secie prowadziła 4:1, ale przegrała następnych pięć gemów i cały mecz.", "– Miałam swoje szanse przy 4:1 w secie drugim, ale wtedy Katka zagrała bardzo dobrą piłkę przy mojej przewadze. Żałuję, że nie udało się tego dociągnąć, ale wyszło też zmęczenie po trzech tygodniach intensywnej pracy i nie czułam się do końca na siłach, żeby dawać z siebie ciągle energię. Mecz miał na pewno różne, bardzo dobre elementy mojej gry. Dobrze się poruszałam po korcie, dobrze serwowałam i to są rzeczy, nad którymi głównie pracuję. Na pewno mogłoby być lepiej pod względem taktycznym i samego zdobywania punktów, ale to szlifuje w ostatnich tygodniach, a nawet w ostatnich dniach przed rozpoczęciem turniejów. Myślę, że zadania, które sobie postawiłam, dobrze spełniłam – podsumowała swój występ Katarzyna Kawa.", "Na koniec zmagań w pierwszym dniu spotkania, w grze podwójnej mężczyzn, Polacy Jan Zieliński i Szymon Walków zdobyli pierwszy punkt dla reprezentacji Polski, po niesamowicie zaciętym i wyrównanym meczu, wygrywając po dwóch tie-breakch i decydującym super tie-breaku w secie trzecim z parą czeską Jiri Vesely/Jiri Lehecka 6:7 (5), 7:6 (5), 12-10. Wygrana Polaków to duża niespodzianka, gdyż Czesi są tenistami zdecydowanie bardziej doświadczonymi, a kilkanaście dni temu solidnie prezentowali się podczas finałowego turnieju Pucharu Davisa edycji 2020/2021. Nasza para musiała bronić meczbole, ale wszystko skończyło się dla Polaków pomyślnie.", "– Cieszymy się, że dorzuciliśmy swoją cegiełkę, pierwszą w tym spotkaniu dla Polski, chociaż niewiele brakło, żebyśmy dorzucili cegiełkę Czechom na 0:3. Było dużo nerwów, emocji, adrenaliny – powiedział po meczu Jan Zieliński.", "– Cały czas się wszystko ważyło i każda piłka mogła przechylić szalę na którąkolwiek ze stron. Ostatecznie to my rozstrzygnęliśmy mecz na swoją korzyść. To ważny punkt i wierzymy, że pomoże drużynie w odrobieniu strat – dodał Szymon Walków.     ", "W sobotę w drugim dniu spotkania początek zmagań wyznaczono na godzinę 11. Jako pierwsze wyjdą na kort Magdalena Fręch (102. WTA) oraz Tereza Martincova (48. WTA). Następnie odbędzie się mecz gry pojedynczej mężczyzn, w którym przeciwnikiem wracającego na korty po kontuzji Jerzego Janowicza (obecnie 504, kiedyś 14. ATP) będzie Jiri Lehecka (141. ATP). Pewne jest też, że w szóstym meczu spotkania dojdzie do meczu deblowego kobiet (kapitanowie nie podali jeszcze składów).", "Gdyby w meczu był remis 3:3, o zwycięstwie w całym spotkaniu zadecyduje mecz mixta. Jest to jednak scenariusz mało prawdopodobny, bo w meczach gry pojedynczej faworytami będą raczej goście z Czech.", "Głównym wydarzeniem będzie powrót na korty i do reprezentacji Polski Jerzego Janowicza, który wraca do sportowej rywalizacji po długiej przerwie spowodowanej problemami zdrowotnymi.", "Dodajmy, że to atrakcyjne spotkanie w Zielonej Górze (nie zmienia tego fakt, że nie występują Iga Świątek, Magda Linette, Hubert Hurkacz, Karolina Plíšková, Barbora Krejčíková, Petra  Kvitová czy Marketa Vondroušová), zamyka i wieńczy mocnym tenisowym akcentem obchody 100-lecia Polskiego Związku Tenisowego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Cup. Grecy, Argentyńczycy i Gruzini rywalami Polaków", "date": "\n\t\t\t\t\t\t\t\t\t\t8 grudnia, 2021\t\t\t\t\t", "text": [" Serbia (Djoković, Lajović, Krajinović, Cacić, M. Sabanov), Norwegia (Ruud, Durasovic, Hellum-Lilleengen, Rivera, A. Petrovic), Chile (Garin, Tabilo, Barrios Vera), Hiszpania (Bautista Agut, Carreno Busta, Ramos-Vinolas, Davidovich Fokina, P. Martinez).", " Rosja (Miedwiediew, Rublow, Karacew, Safiullin, Donskoj), Włochy (M. Berrettini, Sinner, Sonego, Bolelli, Fognini), Austria (Thiem, Novak, Miedler, Marach, Oswald), Australia (De Minaur, Duckworth, Purcell, Peers, Saville).", " Niemcy (A. Zverev, Struff, Hanfmann, Krawietz, Puetz), Kanada (Auger-Aliassime, Shapovalov, B. Schnur, Polansky, Diez), Wielka Brytania (Norrie, Evans, L. Broady, Salisbury, J. Murray), USA (Fritz, Isner, Nakashima, Ram, Krajicek).", " Grecja (S. Tsitsipas, Pervolorakis, P. Tsitsipas, Kalovelonis, Thanos), Polska (Hurkacz, Majchrzak, Żuk, Zieliński, Walków), Argentyna (Schwartzman, Delbonis, Coria, M. Gonzalez, Molteni), Gruzja (Basilashvili, Metreveli, Bakshi, Tkemaladze, Purtseladze).", "Spośród uprawnionych ekip zabraknie Szwajcarów oraz Francuzów. Trójkolorowych zastąpią Amerykanie. „Dziką kartę” otrzymali Australijczycy.", "W fazie grupowej każda drużyna zmierzy się z każdą. Na spotkanie składają się dwa mecze gry pojedynczej oraz mecz deblowy. Do półfinału awansują zwycięzcy grup. Najlepszy zespół grupy A  zmierzy się ze zwycięzcą grupy D, a najlepszy zespół grupy B , ze zwycięzcą grupy C.", "Zwraca uwagę fakt, że w składzie reprezentacji Serbii znalazł się Novak Djoković. Czyżby to oznaczało, że lider rankingu ATP jednak się zaszczepił i wystąpi również w rozpoczynającym się 17 stycznia wielkoszlemowym Australian Open 2022, w którym będą mogli zagrać wyłącznie zawodnicy i zawodniczki zaszczepieni przeciw COVID-19?", "Reprezentacja Polski wystąpi w ATP Cup po raz drugi. W I edycji w roku 2020 biało-czerwoni (kapitan Marcin Matkowski) w składzie Hubert Hurkacz, Kamil Majchrzak, Kacper Żuk, Wojciech Marek, Łukasz Kubot, trafili do grupy E z Austrią, Chorwacją i Argentyną zajmując w niej trzecie miejsce za reprezentacjami Argentyny i Chorwacji, a przed Austrią. Polacy przegrali z Argentyną 1:2 (punkt zdobył Hubert Hurkacz wygrywając z Diego Schwartzmanem 4:6, 6:2, 6:3), ulegli  Chorwacji 1:2 (punkt zdobył Hubert Hurkacz pokonując 6:2, 6:2 Bornę Coricia) oraz wygrali 2:1 z Austrią (punkty zdobyli Kacper Żuk, który pokonał Dennisa Novaka 5:7, 7:6 (3), 6:3 oraz Hubert Hurkacz, pokonując Dominica Thiema 3:6, 6:4, 7:6 (5).", "Wówczas nasza reprezentacja nie wyszła z grupy, ale zwłaszcza Hubert Hurkacz, który wygrał dwa mecze singlowe, na pewno ATP Cup źle nie wspomina.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA przyznała nagrody. Ashleigh Barty tenisistką sezonu", "date": "\n\t\t\t\t\t\t\t\t\t\t8 grudnia, 2021\t\t\t\t\t", "text": ["Nagroda dla najlepszej tenisistki sezonu przypadła Ashleigh Barty. Australijka z Ipswich jako liderka rankingu WTA, zakończyła rok po raz trzeci z rzędu. W 2021 roku sięgnęła po tytuł w wielkoszlemowym turnieju w Wimbledonie, wygrała także turnieje WTA w Melbourne, Miami, Stuttgarcie i Cincinnati, a warto pamiętać, że borykała się przecież z problemami zdrowotnymi.", "Warto też podkreślić, że do nagrody dla najlepszej tenisistki sezonu 2021 nominowana była także Iga Świątek, co potwierdza, że osiągnięcia Polki są zauważane, że tenisistka z Raszyna należy do światowej czołówki. Wartościowe triumfy w turniejach WTA 500 w Adelajdzie i ATP 1000 w Rzymie to było jednak zbyt mało. Notowania Polki jako kandydatki do nagrody dla najlepszej tenisistki sezonu od początku nie były wysokie. Przede wszystkim zabrakło Idze Świątek znaczącego sukcesu w turniejach wielkoszlemowych, choć była jedyną tenisistką, która w każdej z wielkoszlemowych imprez dotarła w grze pojedynczej co najmniej do IV rundy.", "Najlepszą parą deblową zostały Czeszki Barbora Krejcikova i Katerina Siniakova (tę drugą już w piątek i sobotę 10-11 grudnia będzie można zobaczyć w Zielonej Górze podczas meczu Polska – Czechy). Czeszki, na wyróżnienie w pełni zasłużyły, w zakończonym sezonie 2021 triumfowały między innymi w wielkoszlemowym French Open 2021, AKRON WTA Finals w Guadalajarze oraz zdobyły złoty medal przeprowadzonych z rocznym “poślizgiem” Igrzysk Olimpijskich Tokio 2020.", "Barbora Krejcikova “zgarnęła” jeszcze jedną nagrodę WTA, została bowiem uznana za tenisistkę, która w roku 2021 dokonała największego postępu. W zakończonym sezonie Krejcikova odniosła sukcesy nie tylko w grze podwójnej, z Siniakova, ale również w grze pojedynczej. Jest zwyciężczynią French Open 2021 (w Paryżu sięgnęła po dwa tytuły), po raz pierwszy w karierze awansowała do WTA Finals. Rok zakończyła jako piąta rakieta rankingu WTA, a była już nawet trzecia.", "W kategorii debiutantka roku nagroda przypadła Brytyjce Emmie Raducanu, sensacyjnej mistrzyni wielkoszlemowego US Open 2021, która triumfowała w Nowym Jorku rozpoczynając występ od kwalifikacji.", "Nagrodę w kategorii powrót roku otrzymała natomiast Hiszpanka Carla Suarez Navarro, która w ostatnich latach. walczyła z chorobą nowotworową (chłoniak Hodgkina), tę walkę wygrała wracając do WTA Tour i dopiero zakończyła sportową karierę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polska – Czechy w Zielonej Górze. Będzie mnóstwo dobrego tenisa", "date": "\n\t\t\t\t\t\t\t\t\t\t7 grudnia, 2021\t\t\t\t\t", "text": ["– Ten mecz to będzie ciekawe doświadczenie dla nas wszystkich, bo nie mamy z czymś takim na co dzień do czynienia. Zapowiada się naprawdę interesujący event i mam nadzieję, że zobaczymy kawał naprawdę dobrego tenisa, bo wszystkie zawodniczki i zawodnicy pokażą się z jak najlepszej strony. Mam nadzieję, że dopisze publiczność i zrobi fajny klimat na trybunach. Pamiętajmy, że to niepowtarzalna okazja zobaczyć w jednym meczu tyle znanych nazwisk i to nie tylko z dwóch polskich drużyn, ale czołowe rakiety z Czech – uważa kapitan kobiecej reprezentacji Dawid Celt.", "Od niedzieli w Zielonej Górze odbywa się zgrupowanie kadry, w którym biorą udział: Magdalena Fręch, Katarzyna Kawa, Maja Chwalińska, Weronika Falkowska, Martyna Kubka (wszystkie LOTOS PZT Team) oraz świetna deblistka Alicja Rosolska, która wróciła do drużyny narodowej po urlopie macierzyńskim. ", "– Wiemy, że nie ma z nami dwóch najwyżej sklasyfikowanych dziewczyn w rankingu WTA, czyli Igi Świątek i Magdy Linette. A poza tym jest cała reszta, czyli dziewczyny, z którymi mamy częsty kontakt i już nie raz były na zgrupowaniach, czyli faktycznie nasza czołówka. No na razie, nie ma za ich plecami kolejnych, a te, które są jeszcze reprezentują zbyt niski poziom, żeby wciągać je do kadry. Ale też bacznie obserwujemy zaplecze, choćby cieszy nas, że do treningów wróciła po kontuzji juniorka Weronika Ewald. Także intensywnie trenujemy tu w Zielonej Górze, przygotowujemy się do meczu z Czechami, ale i już powoli także do występu w kwietniowym spotkaniu z Rumunią w Billie Jean King Cup – powiedział Celt.", "W dniach 15-16 kwietnia Polki będą gościć zespół Rumunii, w którym może wystąpić była liderka rankingu WTA – Simona Halep.  Stawką tego spotkania play off będzie prawo występu w finałowym turnieju Billie Jean King Cup, który w listopadzie zostanie rozegrany w Pradze.", "– Rumunia to nie tylko Simona Halep, bo oni mają kilka zawodniczek sklasyfikowanych w czołowej setce rankingu WTA. My chcielibyśmy oprzeć drużynę na dwóch najlepszych naszych zawodniczkach, czyli Idze Świątek i Magdzie Linette. Ale też mamy bardzo silne zaplecze, bo duże postępy poczyniła ostatnio Magda Fręch, która się przebiła niedawno do pierwszej setki na świecie. Mamy doświadczoną Kasię Kawę. Jest też Urszula Radwańska, która w tym roku całkiem udanie wróciła do Touru po kontuzji. No i są jeszcze inne zawodniczki, jak Maja Chwalińska, która też problemy zdrowotne ma za sobą i intensywnie trenuje. Jest Weronika Falkowska. Także budujemy szeroki skład, który pozwoli nam awansować do finałowego turnieju – podkreśla Celt.", "W kwietniu Polki pokonały Brazylię 3:2, a wszystkie trzy punkty w Bytomiu zdobyła Magdalena Fręch, w tym decydujący w piątym meczu deblowym razem z Katarzyna Kawą. Obie przygotowują się intensywnie do meczu z Czechami.", "– Mecz w Zielonej Górze to będzie fajne doświadczenie dla nas. Nie miałam nigdy okazji grać w takim meczu, gdzie wspólnie punkty zdobywają kobiety i mężczyźni. Jest to bardzo ciekawe połączenie, a nawet myślę, że to trochę rozluźnia atmosferę. Jest tu nas bardzo duża grupa, więc wydaje się, że będzie bardzo fajnie, no i wierzę, że dopisze widownia na trybunach. Tym bardziej, że mamy możliwość spotkania z tak mocną drużyną, jak Czechy. Ja jestem aktualnie na półmetku okresu przygotowawczego do nowego sezonu, grałam przez dwa tygodnie ligę francuską. Trenowałam we Francji, rozegrałam kilka meczów, więc wyjdę na kort przygotowana i będzie mi na pewno łatwiej. To będzie też świetny sprawdzian formy, bo przecież za chwilę startuje sezon i lecę na turnieje do Australii – powiedziała Kawa.", "– Mam nadzieję, że w przyszłym sezonie uda mi się wreszcie osiągnąć pierwszą setkę rankingu WTA. Ona jest wciąż moim celem. Ten rok był dla mnie bardzo trudny, szczególnie jego pierwsza połowa, kiedy praktycznie nic nie wygrałam. To, że się podniosłam po tej pierwszej połowie, było dla mnie prawdziwym sukcesem. Również to, że jestem tu, gdzie jestem, jestem zdrowa i chcę grać. Jestem z motywowana i gram coraz lepiej. Także to jest taka dość solidna baza przez przyszłym sezonem. Ale nie stawiam sobie w tym momencie jakiejś presji. Moim głównym celem jest dostanie się do turniejów wielkoszlemowych, no wejście do czołowej setki – dodała.  ", "Dwudniowe spotkanie z Czechami w Zielonej Górze rozpocznie się już w najbliższy piątek o godzinie 15.00 w hali CRS MOSiR – od singla mężczyzn. Po nim będzie gra pojedyncza kobiet i podwójna panów. W sobotę od godziny 11.00 będą rywalizować singlistki, potem singliści oraz tenisistki w deblu. Jeśli po sześciu pojedynkach będzie remis 3:3 dojdzie do decydującego meczu mikstów. Bilety można nabywać na", "i", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek zaczyna treningi z Tomaszem Wiktorowskim", "date": "\n\t\t\t\t\t\t\t\t\t\t7 grudnia, 2021\t\t\t\t\t", "text": ["– Od ponad roku współpracuję z Tennis Consulting – firmą Pauliny Wójtowicz, managerki Igi i jej ojca Tomasza Świątka (na zdjęciu głównym T. Świątek z córką – przyp. red.). Od lipca współpracujemy bardziej intensywnie z Pauliną i jej zespołem, bo zostałem dyrektorem turnieju BNP Paribas Poland Open. Dlatego w tej sytuacji naturalne jest dla mnie, że daję otoczeniu Igi wsparcie merytoryczne – informuje Tomasz Wiktorowski.", "Jak podał sztab Igi Świątek, rozpoczęcie przez tenisistkę treningów pod okiem Tomasza Wiktorowskiego, nie jest jeszcze równoznaczne z podjęciem decyzji o współpracy z tym doświadczonym szkoleniowcem, między innymi byłym trenerem Agnieszki Radwańskiej, który ma swój udział w doprowadzeniu krakowianki do drugiej pozycji w rankingu WTA i wygrania przez nią WTA Finals w 2015 roku.", "Wyraźnie wskazuje to jednak, że Idze Światek, obecnie tenisistce TOP 10 rankingu, ale wciąż zawodniczce bardzo młodej, potrzebna jest w sztabie osoba doświadczona, świetnie obeznana z realiami WTA Tour. Z grona polskich szkoleniowców taką właśnie osobą jest Tomasz Wiktorowski. Jest zatem bardzo prawdopodobne, że to on będzie trenerem tenisistki z Raszyna przynajmniej przez zbliżający się sezon 2022.", "Na Antypody Iga Świątek udaje się już 27 grudnia, tuż po świętach Bożego Narodzenia. Najważniejszą imprezą będzie wielkoszlemowy Australian Open 2022 (17-30 stycznia), a wcześniej Polka spróbuje obronić punkty rankingowe za zwycięstwo w 2021 roku w turnieju WTA 500 w Adelajdzie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz Polska – Czechy. Majchrzak przyleciał ze Sztokholmu", "date": "\n\t\t\t\t\t\t\t\t\t\t8 grudnia, 2021\t\t\t\t\t", "text": ["Piątkowe zmagania (godz. 15.00) rozpoczną się od singla mężczyzn. Po nim będzie gra pojedyncza kobiet i podwójna panów. W sobotę od godziny 11.00 będą rywalizować singlistki, potem singliści oraz tenisistki w deblu. Jeśli po sześciu pojedynkach będzie remis 3:3 dojdzie do decydującego meczu mikstów.", "– Okres przygotowawczy u mnie w pełni. Z nadgarstkiem, na obecną chwilę, wszystko jest dobrze, więc jestem w pełni gotowy do gry przeciwko Czechom. To będzie świetna okazja do sprawdzenia formy na tym etapie przygotowań i możliwość do zagrania na punkty z solidnymi rywalami, bo wiadomo, że Czesi są mocną drużyną. To dla mnie też rzadka, w ostatnim czasie, możliwość gry przed polską widownią. I mam nadzieję, że trybuny będą pełne. Ostatnio grałem przed naszymi kibicami we wrześniu w Szczecinie, wcześniej w Narodowych Mistrzostwach Polski w Bytomiu – podkreśla Majchrzak.", "Od niedzieli w Zielonej Górze trwa zgrupowanie reprezentacji Polski prowadzonej przez kapitana Mariusza Fyrstenberga, z udziałem m.in. Jerzego Janowicza, Szymona Walkowa, Jana Zielińskiego, Maksa Kaśnikowskiego, Szymona Kielana i Martyna Pawelskiego. Tuż przed meczem do kadry dołączyć ma jeszcze Kacper Żuk. Jednocześnie trenuje tu też – pod okiem kapitana Dawida Celta – drużyna narodowa kobiet z Magdaleną Fręch, Katarzyną Kawą, Alicją Rosolską, Mają Chwalińską, Weroniką Falkowską i Martyną Kubką.", "– Fajnie jest trenować z tak liczną ekipą. Po raz pierwszy jestem na łączonym zgrupowaniu dwóch kadr. Lubię atmosferę reprezentacji, wspólnych przygotowań, bo to jest fajna odskocznia od monotonnej codzienności w Tourze, w którym jeździ się na turnieje zwykle samemu. To fajny element przygotowań do nowego sezonu, który się zacznie już za chwilę. Pod koniec miesiąca lecę już do Australii, gdzie czekają mnie pierwsze starty w przyszłym roku, a na otwarcie występ w reprezentacji kraju startującej w ATP Cup – powiedział Majchrzak.", "– To prestiżowa impreza, w której gra kilkanaście najlepszych drużyn świata, więc cieszę się, że możemy tam być, bo to świadczy o sile polskiego tenisa To jest wielkie wyzwanie, choć może osobiście nie wspominam tego turnieju najlepiej. Dwa lata temu doznałem tam nietypowej kontuzji, która mnie wyłączyła potem z gry na pół roku, ale staram się o tym nie myśleć, skupiam się na swojej formie i przygotowaniach do całego sezonu. Wierzę, że mamy szansę na dobry wynik w ATP Cup, a ja liczę, że rozegram tam kilka meczów z solidnymi rywalami. Zwykle wolno wchodzę na swój właściwy poziom gry, więc to będzie dla mnie świetne przetarcie przed startem w eliminacjach do Australian Open – uważa zawodnik LOTOS PZT Team.", "W marcu Majchrzak zdobył ważny punkt w singlu w meczu Pucharu Davisa przeciwko ekipie Salwadoru w Kaliszu, wygranym 3:1. W lipcu triumfował w 95. Narodowych Mistrzostwach Polski w singlu i wyjechał z Bytomia Mercedesem Klasy A ufundowanym przez gdyńską firmę BMG Goworowski. Natomiast we wrześniu osiągnął finał dużego challengera ATP 125 w Szczecinie, zamykającym tegoroczny cykl LOTOS PZT Polish Tour, który był już 83. tenisistą na świecie.", "– Zwycięstwo w mocno obsadzonych mistrzostwach kraju w Bytomiu i finał challengera w Szczecinie, to były bardzo dobre wyniki. Ale cieszę się też z pierwszego ćwierćfinału w cyklu ATP Tour, który osiągnąłem w Sofii. Jednak, chociaż może nie ze względów wynikowych, ale na pewno jestem bardzo dumny z debiutu olimpijskiego na igrzyskach w Tokio. To było dla mnie wyjątkowe przeżycie i spełnienie największego marzenia. Na pewno jednak zostaje pewien niedosyt na koniec roku, bo chciałem bardzo zakończyć go w czołowej setce rankingu ATP, ale właściwie tradycyjnie już, zamknąłem sezon kontuzją, tym razem nadgarstka – powiedział Majchrzak", "– Ale już jest wszystko dobrze z moją ręką i ma nadzieję, że limit kontuzji i urazów na dłużej wyczerpałem.  Nie ukrywam, że z dużymi nadziejami ruszę do Australii i liczę na dobre wyniki. W przyszłym roku chciałbym wrócić do pierwszej setki i regularnie grać w Wielkim Szlemie. Myślę, że mnie na to stać. Bardzo poważnie podchodzę do okresu gry na trawie, będę się starał zaraz po Roland Garros jak najwięcej pograć na trawie. W ostatnim sezonie szło mi na niej dobrze, więc chciałbym jeszcze poprawić wyniki na tej nawierzchni – dodał.", "Już w ten weekend będzie okazja zobaczyć Kamila na korcie i mocno kibicować jemu oraz połączonej reprezentacji Polski w meczu z Czechami. Zapraszamy do hali CRS MOSiR Zielona Góra w piątek (od godz. 15.00) i sobotę (od 11.00). Bilety można nabywać na ", "i", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Chorwacja pokonała Serbię", "date": "\n\t\t\t\t\t\t\t\t\t\t4 grudnia, 2021\t\t\t\t\t", "text": ["Borna Gojo (279. ATP), jest jednym z najniżej  klasyfikowanych w rankingu ATP zawodników turnieju finałowego. W piątek znowu został bohaterem chorwackiej ekipy, gdyż to jego wygrana z klasyfikowanym o blisko 250 miejsc wyżej w rankingu Dusanem Lajoviciem (33. ATP) 4:6, 6:3, 6:2 otworzyła Chorwatom drogę do finału. Mecz Gojo – Lajović, który rozpoczynał spotkanie, tylko na początku przebiegał pod dyktando faworyta z Serbii, który wygrał pierwszego seta, później jednak na korcie dominował już Gojo. Decydującego seta 23-letni Chorwat zaczął od  przełamania, szybko jeszcze raz odbierając serwis Lajoviciovi, objął prowadzenie 4:0 i nie dał szans rywalowi pewnie wygrywając dwa ostatnie własne gemy serwisowe. W ósmym gemie wypracował dwie piłki meczowe wykorzystując drugą z nich.", "Serbowie znaleźli się „pod ścianą”, bo nie dość, że Novak Djoković, nie mógł sobie pozwolić na wpadkę w meczu z Marinem Ciliciem, (30. ATP), jak by nie było niegdyś tenisistą TOP 10 rankingu (nr 3 w styczniu 2018), mistrzem US Open 2014, to żeby awansować, musieli jeszcze rozstrzygnąć na swoją korzyść mecz gry podwójnej, a tu mieli za rywali najlepszą obecnie parę deblową świata, Nikola Mektić/Mate Pavić, która tylko w sezonie 2021 wygrała dziewięć turniejów, w tym wielkoszlemowy Wimbledon oraz sięgnęła po złoty medal Igrzysk Olimpijskich Tokio 2020.", "W grze pojedynczej Djoković zadanie wykonał pokonując Cilicia 6:4, 6:2. W secie pierwszym lider rankingu przełamał podanie Chorwata w dziewiątym gemie, swoim serwisem kończąc seta zwycięstwem 6:4, po obronie trzech break-pointów. W drugiej partii Serb nie wykorzystał break-pointa w gemie otwarcia, ale następnie wygrał pięć gemów z rzędu obejmując prowadzenie 5:1 w pewnie zwyciężył 6:2.", "Nole ponownie pojawił się na korcie już po zaledwie 45- minutowej prezerwie lecz w decydującym dla losów spotkania meczu deblowym para serbska Filip Krajinović/Novak Djoković uległa jednak duetowi Mektić/Pavić 5:7, 1:6.", "Serbowie już w pierwszym swoim gemie serwisowym bronili break-pointów i choć wówczas jeszcze się udało, podobnie jak w gemie ósmym, w gemie 12. już nie i set padł łupem faworytów. Drugi set, choć para serbska nie rezygnowała, tak wyrównany już nie był. Mektić i Pavić szybko uzyskali przełamanie wychodząc na prowadzenie 4:1, w sumie w tej partii oddali rywalom tylko jednego gema i wygrywając mecz 7:5. 6:1 i zapewnili swojej drużynie awans do finału.", "Dodajmy, że awizowany do gry z Djokoviciem był Nikola Cacić, ale zmiana też Serbom nie pomogła. Wysiłek Novaka Djokovicia tym razem nie zdał się na nic. Lider rankingu robił co mógł, ale para chorwacka była lepsza. Chorwaci pokazali Serbom, dlaczego są najlepszą parą deblową na świecie. Nie stracili ani razu podania, a sami trzy razy odebrali serwis przeciwnikom.", "Decydujący punkt zdobyli w deblu Nikola Mektić i Mate Pavić, ale bohaterem chorwackiej ekipy był Borna Gojo. Bez jego zwycięstwa debel być może nawet nie byłby rozgrywany. 23-letni Gojo to absolutna rewelacja finałowego turnieju Davis Cup. W każdym swoim meczu ma przeciwnika wyżej notowanego w rankingu od siebie i z każdego wyszedł jak dotąd zwycięsko, w bardzo znaczącym stopniu przyczyniając się do sukcesu ekipy Chorwacji. W rankingu najwyżej był dotąd 208, ale jak pokazuje w Pucharze Davisa, może osiągnąć w tenisie znacznie więcej.", "Jest to 108 edycja rozgrywek Pucharu Davisa, którą zdołano przeprowadzić (pierwsza edycja 1900 rok). Po raz drugi odbywa się  w nowej formule z udziałem 18 zespołów w turnieju finałowym. Tak jest od czasu, gdy za Pucharem Davisa „stoi” firma Kosmos, której jednym z właścicieli jest piłkarz FC Barcelona Gerard Pique. (Kosmos i Międzynarodowa Federacja Tenisa ITF umowę podpisały na 25 lat, kontrakt jest warty 3 miliardy dolarów).", "Chorwaci wystąpią w wielkim finale po raz czwarty i staną przed szansą sięgnięcia po Srebrną Salaterę po raz trzeci. Poprzednio triumfowali w latach 2005 i 2018, kiedy po raz ostatni rywalizowano według dawnej formuły (w decydującej fazie system pucharowy i spotkanie rozgrywane do trzech wygranych meczów w formule czterech meczów singlowych – dwóch w piątek i dwóch w niedzielę i debla w sobotę, granych do trzech wygranych setów bez tie-breaków), a decydujący mecz przegrali w roku 2016 ulegając 2:3 Argentynie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Chorwaci i Rosjanie w wielkim finale", "date": "\n\t\t\t\t\t\t\t\t\t\t5 grudnia, 2021\t\t\t\t\t", "text": ["Sobotni półfinał był spotkaniem jednostronnym. Reprezentacja Niemiec, bez swojego najlepszego tenisisty Alexandra Zvereva (3. ATP), złotego medalisty przeprowadzonych rok później I.O.Tokio 2020, triumfatora niedawnego Nitto ATP Finals 2021, do tego momentu niepokonana, w kontrontacji z tenisistami rosyjskimi (wciąż nie mogą występować pod flagą państwową jako reprezentacja kraju), była bez szans. Do rozstrzygnięcia spotkania wystarczyły mecze w grze pojedynczej, w których faworyci nie oddali rywalom z Niemiec ani jednego seta.", "Na początek Andriej Rublow (5. ATP, na zdjęciu), który dotyczas w turnieju nie imponował formą, gładko rozprawił się z Dominikiem Koepferem, wygrywając pewnie 6:4, 6:0. Tenisista niemiecki (54. ATP) tylko w pierwszym secie próbował nawiązać walkę z piątą rakietą globu. W drugiej odsłonie nie był już w stanie zdobyć chociażby honorowego gema.", "W tej sytuacji drużyna Niemiec mogła podtrzymać nadzieje na finał do meczu deblowego tylko w przypadku, gdyby Jan-Lennard Struff (51. ATP) pokonał wicelidera rankingu światowego tenisistów Daniiła Miedwiediewa. Niemiec faktycznie bardzo się starał, jednak nie dał rady. W każdym z setów stracił podanie, przegrał 4:6, 4:6 i losy awansu zostały rozstrzygnięte. W ostatnim, jak się okazało, gemie meczu Struff miał nawet jednego break-pointa, by wyrównać w secie drugim na 5:5 i jeszcze przedłużyć rywalizację, ale trzy następne akcje wygrał Miedwiediew i było po wszystkim. Reprezentacja Rosyjskiej Federacji Tenisowej zapewniła sobie w tym momencie awans i było już pewne, że są głównymi pretendentami do zdobycia Srebrnej Salatery i zagrają w niedzielnym finale z ekipą Chorwacji.", "Ponieważ debel niczego w kwestii awansu do finału zmienić już nie mógł, w meczu gry podwójnej, w którym para RTF Asłan Karacew/Andriej Rublow miała się zmierzyć z duetem niemieckim Kevin Krawietz/Tim Puetz, po stronie ekipy RTF w parze z Asłanem Karacewem wystąpił ostatecznie Karen Chaczanow. Taki duet Rosjan w meczu, mającym raczej towarzyski charakter, rozgrywanym na „luzie”, dla kibiców, przegrał z bardzo solidną parą Krawietz/Puetz 6:4, 3:6, 4:6. Spotkanie półfinałowe zakończyło się zatem zwycięstwem reprezentacji Rosyjskiej Federacji Tenisowej (RTF) 2:1.", "Przeciwnikiem Chorwacji w niedzielnym finale będzie reprezentacja Rosyjskiej Federacji Tenisowej. Podkreślić trzeba, że o słynne trofeum zagrają dwie rzeczywiście najlepsze drużyny turnieju finałowego, które dotychczas nie przegrały żadnego spotkania.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Polacy zagrają z Portugalią", "date": "\n\t\t\t\t\t\t\t\t\t\t5 grudnia, 2021\t\t\t\t\t", "text": ["Stawką tego pojedynku będzie miejsce w Grupie Światowej I, a zwycięzcy we wrześniu będą w niej rywalizować o awans do kwalifikacji do finałowego  turnieju Pucharu Davisa w 2023 r.", "Polska drużyna kontynuuje serię wygranych spotkań w tych prestiżowych rozgrywkach – jest niepokonana w dziewięciu poprzednich występach od 2018 roku. Dwa ostatnie – pod wodzą kapitana Mariusza Fyrstenberga – zwycięstwa odniosła w Kaliszu, pokonując w marcu 2020 r. Hongkong 4:0 w meczu play off, a dokładnie rok później – Salwador 3:1 już w Grupie Światowej II (rywalizację rozłożono na dwa lata wskutek pandemii).", "Przedsmak daviscupowych emocji będziemy mieli już w przyszły weekend w Zielonej Górze, gdzie w dniach 10-11 grudnia w hali CRS MOSiR rozegrany zostanie mecz Polska – Czechy.", "Rywalizacja będzie się toczyć w niespotykanej formule, bowiem jednocześnie będą uczestniczyć w niej drużyny kobiet i mężczyzn – odbędą się po dwa mecze singlowe i jeden deblowy tenisistek i tenisistów, a w przypadku remisu 3:3 o losach zwycięstwa zadecyduje mikst.", "To wyjątkowe wydarzenie zamknie oficjalnie tegoroczne obchody 100-lecia Polskiego Związku Tenisowego i zakończy kilkudniowe zgrupowanie obydwu reprezentacji.", "Przypominamy, ze już w dniach 15-16 kwietnia 2022 roku, polskie tenisistki będą podejmować Rumunię w meczu play off, którego stawką będzie prawo gry w finałowym turnieju o Billie Jean King Cup w Pradze (listopad 2022 r.).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Sierzputowski nie jest już trenerem Igi Świątek", "date": "\n\t\t\t\t\t\t\t\t\t\t5 grudnia, 2021\t\t\t\t\t", "text": ["– Okres przygotowawczy trwa i jestem w pełnej pracy, ale zdecydowałam się zakończyć współpracę z trenerem Piotrem Sierzputowskim. Ta zmiana nie jest łatwa i decyzja też nie była. Jako tenisiści spotykamy na swojej drodze osoby, które wnoszą dużą wartość do naszej pracy, a często też do życia, bo w tourze spędzamy razem prawie cały rok. Dojrzałam do tego, że w życiu zawodowym potrzebujemy czasem takich zmian, aby spotkać kolejne osoby, z którymi zbudujemy współpracę na następne etapy naszego rozwoju. Dziękuję trenerowi za wszystko, co dla mnie zrobił. Wzajemnie daliśmy sobie bardzo wiele i mam nadzieję, że z tą wartością i doświadczeniem będziemy dalej się rozwijać i spełniać zawodowo. Trenerze, dużo trenerowi zawdzięczam i bardzo dziękuję za czas, który doprowadził nas do miejsca, w jakim jesteśmy teraz – powiedziała Iga Świątek.", "Do sytuacji odniósł się także trener Sierzputowski: – Kończy się moja współpraca z Igą. To bardzo długi czas, zwłaszcza jak na standardy tenisa, gdzie współpraca między trenerami i zawodniczkami rzadko trwa przez tyle lat. To naturalne w każdej pracy, że zmiany są potrzebne i zazwyczaj są szansą. Kończę tę współpracę zadowolony z tych 5 lat, podczas których Iga najpierw stopniowo pięła się w górę, a w ostatnich dwóch sezonach wygrała nie tylko French Open, ale też dwa kolejne turnieje. Iga utrzymała się w światowym topie, ja mam kilka możliwości, więc nadchodzący czas chcę wykorzystać na rozmowy i podjęcie decyzji. Dziękuję za ten czas Idze i całemu zespołowi. Życzę Idze jak najlepiej, powodzenia dla niej i teamu.", "Najlepsza obecnie polska tenisistka Iga Świątek ma za sobą udany sezon 2021. Choć oczywiście nie wszystko udało się zrealizować (nie obroniła tytułu we French Open, nie zdobyła upragnionego medalu olimpijskiego) mimo wszystko może być zadowolona. Po raz pierwszy w karierze zakończyła rok w TOP 10 rankingu WTA (na dziewiątej pozycji), zadebiutowała w kończącym sezon WTA Finals, wygrała kolejne dwa turnieje (WTA 500 w Adelajdzie, WTA 1000 w Rzymie), potwierdziła przynależność do światowej czołówki. Przed zawodniczką z Raszyna jednak kolejne wyzwania.", "Najkrócej mówiąc: mniej przeżywać porażki, zagrać w większej niż w minionym sezonie liczbie turniejów, turniejów, poprawić wytrzymałość siłową i szybkościową – to cele Igi Świątek na zbliżający się rok 2022.", "– Chciałabym skoncentrować się na tym, żeby turnieje trochę mniej mnie kosztowały. Żebym nie przeżywała tak bardzo porażek i oszczędzała energię, co pomoże mi utrzymywać solidność przez cały sezon – powiedziała Iga świątek dla WP SportoweFakty.", "– To nie jest tak, że przejmuję się porażką kilka dni, raczej jeden cały wieczór. Po innych tenisistkach widzę jednak, że gdy schodzą z kortu pokonane, z zewnątrz wyglądają tak, jakby nie przejmowały się w ogóle. Trochę to podziwiam. Będę dążyć do tego, żeby też w trudnych momentach zachowywać więcej spokoju. Chcę pamiętać, że kolejny turniej to kolejna szansa, a tych szans jest w ciągu roku dużo. Mam nadzieję, że w przyszłym sezonie szybciej będę wyciągała wnioski, mobilizowała się do poprawy i nastawiała się na kolejne cele – podkreśla Iga Świątek zaznaczając, że bardzo emocjonalne podejście do porażek wynika z dużej presji, jaką nakłada na siebie ona sama.", "– W sytuacji, gdy często byłam faworytką znalazłam się w poprzednim sezonie po raz pierwszy w karierze. Nie zawsze umiałam sobie z tym poradzić, ale miniony sezon na pewno dał mi dużo doświadczenia – mówi tenisistka z Raszyna.", "Poza pracą nad aspektami mentalnymi (w chwilach niepowodzeń w minionym sezonie Świątek często sprawiała wrażenie mocno zdenerwowanej, po porażkach pojawiały się łzy), Iga Świątek i jej sztab będą pracować również nad tym, by Polka stała się tenisistką mocniejszą fizycznie. – W najbliższym czasie postawimy duży nacisk na wytrzymałość siłową i szybkościową. Te elementy obecnie liczą się w tenisie najbardziej i wiem, że Iga może się tu w znacznym stopniu poprawić. – podkreśla Maciej Ryszczuk, trener przygotowania fizycznego polskiej tenisistki.", "W poprawieniu pozycji w rankingu WTA Idze Świątek pomóc ma także udział w większej liczbie turniejów (w 2021 roku wystąpiła w 16 imprezach) i to ona oprócz liderki rankingu Australijki Ashleigh Barty, która jednak często nie grała z powodu problemów zdrowotnych, występowała spośród zawodniczek TOP 10 rankingu najrzadziej, okazji do zdobywania punktów rankingowych było więc mniej. Rywalki grały znacznie częściej, na przykład Paula Badosa wystąpiła w aż 32 turniejach, miała ich więc dwa razy tyle co Świątek. ", "W 2022 roku Iga Świątek planuje zagrać więcej turniejów, niż w 2021. Wystąpi oczywiście  w najważniejszych turniejach, ale ma grać także w mniejszych imprezach. Natomiast trochę mniej niż dotychczas ma występować w w deblu. Według nieoficjalnych doniesień szkoleniowcem Igi Świątek zostanie Tomasz Wiktorowski, były trener Agnieszki Radwańskiej. ", "Bardzo konkretnych celów wynikowych nasza najlepsza tenisistka przed sobą na sezon 2022 nie stawia, nie ukrywa jednak, że najbardziej czeka na French Open i… kolejne spotkanie z Marią Sakkari. – French Open to taka impreza, której nie mogę się doczekać. I to uczucie dodaje mi energii oraz motywacji. Wygrana z Sakkari, z którą przegrałam w poprzednim sezonie trzy razy ważne mecze nie zdobywając nawet seta, dałaby mi sporo satysfakcji – nie ukrywa Iga Świątek, która obecnie przygotowuje się do… czekającego ją 10 grudnia egzaminu na prawo jazdy. – Dobrze i pewnie czuję się za kierownicą, myślę, że będę dobrym kierowcą – mówi Iga świątek odnosząc się do tergo nie związanego z tenisem zadania.", "Polka do Australii udaje się już 27 grudnia, zaraz po świętach Bożego Narodzenia. Tenisistka z Raszyna, jak zawsze liczy również na wsparcie ze strony kibiców.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Kazachowie bliscy sprawienia sensacji, ale jednak Serbia w półfinale", "date": "\n\t\t\t\t\t\t\t\t\t\t2 grudnia, 2021\t\t\t\t\t", "text": ["Niesamowity przebieg miał zwłaszcza pierwszy mecz spotkania, w którym dużo niżej notowany Kazach Michaił Kukuszkin (182. ATP) pokonał Miomira Kecmanovicia (69. ATP) 7:6 (5), 4:6, 7:6 (11). Kukuszkin w decydującej partii przegrywał już 3:5, ale odrobił straty ostatecznie przechylając szalę zwycięstwa na swoją korzyść, po obronie czterech meczboli. Mecz trwał niemal 3,5 godziny, a niespodziewane rozstrzygnięcie, otworzyło Kazachom furtkę do sprawienia sensacji. Taką byłoby wyeliminowanie reprezentacji Serbii, mającej przecież w składzie Novaka Djokovicia, co już przed niemal każdym spotkaniem oznacza prawie pewny jeden punkt na koncie serbskiej drużyny, gdyż bardzo niewielu jest tenisistów mogących realnie myśleć o pokonaniu Nole.", "Alexander Bublik (36. ATP) sensacji nie sprawił przegrywając z Novakiem Djokoviciem 3:6, 4:6, więc o awansie do półfinału decydowała gra podwójna. Lider rankingu ATP, który w potyczce z Bublikiem bardzo dobrze poradził sobie z presją, bo przecież po przegranej Kecmanovicia nie mógł pozwolić sobie na wpadkę, po niezbyt długim odpoczynku ponownie pojawił się na korcie w deblu, w którym w parze z Nikolą Caciciem zmierzył się z parą kazachską Andrey Golubev/Aleksandr Nedovyesov. Do rozstrzygnięcia potrzebne były trzy sety, ale ostatecznie górą byli jednak Serbowie wygrywając 6:2, 2:6, 6:3 i to oni wciąż zachowują szanse na drugi w historii triumf w Pucharze Davisa. Do wygranej serbskiej pary w głównej mierze przyczynił się Novak Djoković.", "Ekipa Serbii, która była zdecydowanym faworytem ćwierćfinału ostatecznie wygrała spotkanie z Kazachstanem 2:1, ale na końcowe zwycięstwo musiała bardzo solidnie zapracować. Kazachowie byli blisko sprawienia nie lada sensacji. Gdyby nie Novak Djoković, wyeliminowanie Serbów najprawdopodobniej stałoby się faktem.", "W półfinale reprezentacja Serbii zmierzy się w piątek w Madrycie z ekipą Chorwacji. W drugim półfinale, który odbędzie się w Madrycie w sobotę, reprezentacja Niemiec grać będzie ze zwycięzcą ostatniego ćwierćfinału, w którym, w czwartek 2 grudnia, drużyna Rosyjskiej Federacji Tenisowej (Rosjanie wciąż jeszcze nie mogą występować pod flagą państwową jako reprezentacja kraju) spotka się w Madrycie ze Szwecją.", "Rywalizacja o Puchar Davisa w obecnej formule, z turniejem finałowym z udziałem 18. drużyn, odbywa się dopiero po raz drugi, ale wiele wskazuje na to , że… po raz ostatni. Od edycji 2022 liczba drużyn biorących udział w turnieju finałowym ma zostać zmniejszona z 18, do 16. Spotkania fazy grupowej finałowego turnieju mają być rozgrywane w czterech miastach europejskich, natomiast faza pucharowa w Abu Zabi w Zjednoczonych Emiratach Arabskich.", "Ostateczne decyzje powinny zapaść jeszcze w tym tygodniu. Jak podaje brytyjski „Daily Telegraph”, reforma zostanie oficjalnie zatwierdzona przez Międzynarodową Federację Tenisa (ITF) pod koniec tygodnia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz Polska – Czechy. Ważny sprawdzian z bohaterkami reprezentacji", "date": "\n\t\t\t\t\t\t\t\t\t\t5 grudnia, 2021\t\t\t\t\t", "text": ["Fręch i Kawa będą od poniedziałku trenować w ramach zgrupowania reprezentacji Polski w zielonogórskiej hali CRS MOSiR i przygotować się do międzypaństwowego meczu. Po drugiej stronie siatki wystąpi jedna z najmocniejszych obecnie drużyn na świecie – Czechy. Zapowiadają się więc wielkie emocje.", "W kwietniu, w Hali na Skarpie w Bytomiu, polska drużyna pokonała w bardzo zaciętym spotkaniu Billie Jean King Cup ekipę Brazylii 3:2, a zwycięstwo w decydującym pojedynku debli zdobył właśnie duet Fręch-Kawa.", "– Całe spotkanie w Bytomiu było pełne zwrotów akcji i emocji, a szczególnie decydujący debel, który trzymał w napięciu dosłownie od pierwszej, do ostatniej piłki. Ale udało nam się z Magdą odwrócić losy tego meczu i całego spotkania, choć przegrałyśmy z Brazylijkami pierwszego seta i było naprawdę nerwowo. Ale wszystko zakończyło się podwójnym happy endem i awansem do światowej elity – wspomina występ w Bytomiu Katarzyna Kawa.", "To wydarzenie będzie dla reprezentacji narodowej, prowadzonej przez kapitana Dawida Celta, ważnym przetarciem przed walką o awans do finałowego turnieju o BJKC. W dniach 15-16 września Polki będą podejmować bardzo silny zespół Rumunii, którego liderką może być sama Simona Halep, była liderka rankingu WTA. ", "– To będzie duże wyzwanie, ale liczę, że uda nam się znowu wygrać i znajdziemy się w światowej elicie zespołów walczących o puchar. Mam nadzieję, że kapitan powoła mnie na ten mecz i będę mogła znów pomóc drużynie. W napiętym kalendarzu startów nie jest łatwo wykroić czas na mecze reprezentacji, bo przy moim obecnym rankingu, często gram eliminacje do mocno obsadzonych turniejów. Występ w kadrze oznacza, że tak naprawdę wypadam z międzynarodowego Touru na dwa, a czasem nawet trzy tygodnie. Ale zawsze jestem do dyspozycji kapitana i drużyny – podkreśla Fręch.", "Zawodniczka LOTOS PZT Team ma za sobą bardzo udany sezon, w którym na jesieni zadebiutowała w czołowej setce rankingu WTA – na 99. pozycji. Jej występ przeciwko Brazylii został dostrzeżony przez Międzynarodową Federację Tenisową, która nominowała ją wiosną do nagrody Heart Award ITF. W Bytomiu Magda zdobyła dla Polski dwa punkty w singlu i decydujący o zwycięstwie w deblu z Kawą.", "– Na pewno to jeden z meczów, których nigdy nie zapomnę, bo było dużo nerwów, maksymalny poziom adrenaliny i trudne do opisania emocje. Wierzę, że podobnie będzie w Zielonej Górze, bo wreszcie zagramy przed publicznością, której wsparcia bardzo brakowało w Bytomiu, gdzie obowiązywały obostrzenia związane z pandemią. Wiadomo, że mecz z Czechami ma charakter towarzyski, ale biorąc pod uwagę jak mocna jest to drużyna to zapowiada się naprawdę on bardzo ciekawie. Tym bardziej, że będzie rozgrywany w niespotykanej formule – uważa Fręch.", "Spotkanie Polska – Czechy będzie się składało z dwóch meczów singlowych kobiet i mężczyzn oraz debli. Jeśli po nich wynik będzie remisowy 3:3, o losach zwycięstwa zadecyduje pojedynek mikstów.", "Warto przypomnieć, że w Zielonej Górze będziemy świadkami wielkiego powrotu na kort Jerzego Janowicza, który był już 14. tenisistą w rankingu ATP i osiągnął półfinał Wimbledonu 2013. Ostatni oficjalny mecz rozegrał w marcu 2020 roku, pomagając reprezentacji narodowej w Pucharze Davisa w pokonaniu Hongkongu w Kaliszu 4:0.", "Oprócz Janowicza, do dyspozycji kapitana reprezentacji Mariusza Fyrstenberga w meczu z Czechami będą m.in. Kamil Majchrzak, Kacper Żuk, były lider rankingu deblowego ATP – Łukasz Kubot, czy idący coraz śmielej w jego ślady Szymon Walków i Jan Zieliński.", "Po drugiej stronie siatki zagrają: aktualnie najlepsza deblistka świata w rankingu WTA – Katerina Siniakova, Tereza Martincova i Linda Noskova, powołane przez prowadzącego drużynę Tomasa Krupę. Natomiast w składzie wyselekcjonowanym przez kapitana Jana Vacka znaleźli się: zawodnik z Top 100 ATP – Jiri Vesely, Jiri Lehecka i junior Vojtech Petr.", "Sponsorami Głównymi meczu są Grupa LOTOS, forBET, a Partnerami Głównymi Lubuskie oraz SuperBid.", "1 gra pojedyncza mężczyzn", "2 gra pojedyncza kobiet", "3 gra podwójna mężczyzn", "1 gra pojedyncza kobiet", "2. gra pojedyncza mężczyzn", "3. gra podwójna kobiet", "4. gra mieszana (jeśli będzie konieczna)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Rosjanie uzupełnili stawkę półfinalistów", "date": "\n\t\t\t\t\t\t\t\t\t\t3 grudnia, 2021\t\t\t\t\t", "text": ["Uważana za głównego pretendenta do zdobycia Srebrnej Salatery ekipa RTF (Russian Tennis Federation) wygrała ćwierćfinał ze Szwecją pewnie, a wszystko rozstrzygnęło się już po meczach gry pojedynczej. Ponieważ przy wyniku 2:0 kwestia awansu do półfinału była rozstrzygnięta, zrezygnowano z rozegrania meczu deblowego, w którym para rosyjska Asłan Karacew/Andriej Rublow miała się zmierzyć z duetem szwedzkim Andre Goransson/Robert Lindstedt.", "Końcowe rozstrzygnięcie nie pozostawia wątpliwości, która z rywalizujących ekip była lepsza, ale trzeba podkreślić, że spotkanie wcale nie było zupełnie jednostronne. Elias Ymer (171. ATP) przegrał z piątą rakietą świata Andriejem Rublowem dopiero po ponad dwugodzinnej batalii i tie-breaku trzeciego seta 2:6, 7:5, 6:7 (3). ", "Jego brat Mikael Ymer (94. ATP) w konfrontacji z wiceliderem rankingu ATP Daniiłem Miedwiediewem seta wprawdzie nie ugrał przegrywając 4:6, 4:6, ale też walczył. W pierwszej partii Szwed odrobił nawet stratę podania z początku meczu, wychodząc jeszcze na prowadzenie 4:3, ale na więcej wyżej notowany przeciwnik już nie pozwolił. W drugim secie Miedwiediew już na otwarcie przełamał serwis rywala i pewnie utrzymując własne podanie, wygrał mecz pieczętując awans swojej drużyny.", "Mecz deblowy nie został rozegrany, gdyż jego wynik, w kwestii awansu i tak niczego już by nie zmienił.", "Mimo czwartkowej porażki, tenisiści Szwecji mogą być raczej zadowoleni z występu w turnieju finałowym, gdyż Skandynawowie, w latach 70., 80. i 90. XX wieku tenisowa potęga (siedem triumfów w Pucharze Davisa). Obecnie potęgą tenisową nie jest, a mimo wszystko drużyna zaprezentowała się z dobrej strony, dość niespodziewanie, jako najlepszy zespół, który zajął w grupie drugie miejsce, awansowała do ćwierćfinału, przypominając się tenisowemu światu.", "W półfinale ekipa RTF zmierzy się w sobotę (4 grudnia) w Madrycie z największą rewelacją finałowego turnieju, reprezentacją Niemiec (godz. 13). Faworytami będą tenisiści rosyjscy, zwłaszcza, że Niemcy występują w turnieju finałowym Pucharu Davisa bez swojego najlepszego zawodnika Alexandra Zvereva (3. ATP), złotego medalisty przeprowadzonych w 2021 roku Igrzysk Olimpijskich Tokio 2020, triumfatora niedawnego Nitto ATP Finals 2021. Nie musi to być jednak jednostronne widowisko, gdyż inni niemieccy singliści prezentują się solidnie, a Andriej Rublow nie jest w najwyższej formie. Zaś w deblu niemiecka ekipa dysponuje silną parą Kevin Krawietz/Tim Puetz, uczestnikami Nitto ATP Finals 2021 w Turynie.", "Pierwszego finalistę poznamy już w piątek 3 grudnia. W półfinale, który rozpocznie się o godzinie 16, zmierzą się reprezentacje Serbii i Chorwacji. Bardzo możliwe, że kluczowe znaczenie mieć będzie wynik meczu między „drugimi rakietami” obu ekip, gdyż w drugim meczu gry pojedynczej Novak Djoković, lider rankingu ATP, jest faworytem pojedynku z Marinem Ciliciem (30. ATP). Z koleiw grze podwójnej faworytami będą Chorwaci Nikola Mektić i Mate Pavić, najlepsza obecnie para deblowa na świecie. W deblu zatem raczej punkt dla Chorwacji, nawet gdyby w parze serbskiej zdecydował się wystąpić Novak Djoković.", "Finał Pucharu Davisa edycji 2020/2021 rozegrany zostanie w Madrycie w niedzielę 5 grudnia (godz. 16). Spośród półfinalistów, jak dotąd, najczęściej po Srebrną Salaterę sięgali Niemcy – trzy razy. Po dwa razy Puchar Davisa trafiał do Chorwacji i Rosji, a raz do Serbii. Zdecydowanie najwięcej triumfów w zainaugurowanych w 1900 roku rozgrywkach drużynowych w męskim tenisie mają reprezentacje USA – 32 oraz Australii – 28.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Toruniu działa klub z wielkimi ambicjami", "date": "\n\t\t\t\t\t\t\t\t\t\t3 grudnia, 2021\t\t\t\t\t", "text": ["Kadrę trenerską w klubie z Torunia tworzą Alina Orcholska, Filip Lewicki, Bernard Mucha oraz Jarosław Fojgt. – To profesjonaliści z bardzo dużym doświadczeniem i sukcesami wyniesionymi z kortów w kraju i na świecie, z czasów, gdy byli jeszcze zawodnikami. Nasi trenerzy są certyfikowanymi szkoleniowcami Polskiego Związku Tenisowego oraz Professional Tennis Registry USA. Ta mieszanka młodości i doświadczenia uzupełnia się wspaniale, tworząc zgrany zespół, wokół którego wyrastają talenty – zapewniają w klubie.", "– Towarzysząca nam dewiza „Śmiej się i Graj” odzwierciedla naszą misję, czyli nauczanie tenisa tak, aby stał się łatwy, przyjemny i dawał radość przez długie lata. Zajęcia z dziećmi prowadzimy zgodnie z programem Tenis10, opracowanym na bazie programu ITF PlayandStay i rekomendowanym przez PZT. W szkoleniu dorosłych, kierujemy się programem Tenis Xpress. Klub posiada świetne zaplecze treningowe oraz sprzęt dostosowany do wieku i umiejętności grających – mówi  Alina Orcholska.", "Toruńska Akademia Tenisowa w ciągu kilku lat funkcjonowania doczekała się bardzo mocnej kadry zawodników, i to w każdej grupie wiekowej, która z powodzeniem konkuruje na imprezach rangi międzynarodowej, ogólnopolskiej i regionalnej. – Oliwia Kuszel, Nadia Affelt, Stefan Masłowski czy Iga Mazur to już nazwiska dobrze znane w kraju i Europie. Warto też nadmienić, że z naszymi trenerami współpracuje wielu zawodników z innych klubów. Dawid Wiśniewski z Goplanii Inowrocław jest jednym z najmocniejszych w tej grupie – wylicza Jarosław Fojgt.", "Najbardziej utytułowana z grona zawodniczek jest Oliwia Kuszel, która ma na swoim koncie trzy złote medale mistrzostw Polski do lat 12 i 14, wywalczone w singlu jak i w deblu, a także srebro w Supermasters PZT do lat 12. Zawodniczka Akademii wygrywała również w turniejach Superserii oraz w turniejach Tennis Europe w Budapeszcie, Bytomiu, Łodzi i Wrocławiu (w parze z Mają Pawelską KS Górnik Bytom). Na koncie ma też dziesiątki medali z mistrzostw województwa, turniejów OTK, WTK skrzatów, młodzików, kadetów oraz imprez rangi Tenis 10. Oliwia jest też systematyczne powoływana do kadry.", "– Oprócz grup zawodniczych prowadzimy również zajęcia z grupami rekreacyjnymi, zachęcając młodzież i dorosłych do uprawiania tego pięknego i wyjątkowego sportu. Klub w okresie wakacyjnym organizuje coroczne obozy i zgrupowania kadry przed najważniejszymi turniejami. Cenimy sobie współpracę z rodzicami naszych zawodników. Dzięki temu w klubie panuje miła i rodzinna atmosfera. W takiej sytuacji nie pozostaje nam nic innego, jak tylko ciężko pracować i nadal się rozwijać – kończy Alina Orcholska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zgrupowanie przed meczem Polska – Czechy w Zielonej Górze", "date": "\n\t\t\t\t\t\t\t\t\t\t6 grudnia, 2021\t\t\t\t\t", "text": ["– Drugi dzień już trenujemy w Zielonej Górze i cieszę się, że mam tu do dyspozycji najlepszych 16-latków, najlepszych 18-latków, no i, oczywiście, utalentowanych 30-latków. Uważam, że dla młodych graczy jest to świetna okazja i wielkie przeżycie, żeby móc pograć z Jurkiem Janowiczem. Są z nami m.in. doświadczeni już debliści: Janek Zieliński i Szymon Walków, też Daniel Michalski. Za chwilę dojadą do nas Kamil Majchrzak i Kacper Żuk. Ale też trenują młodzi zdolni zawodnicy, jak Maks Kaśnikowski czy Martyn Pawelski. Także przygotowania do meczu z Czechami biegną zgodnie z planem – powiedział Mariusz Fyrstenberg.", "Kapitan naszej reprezentacji nie ma wątpliwości, że kibice czekają na powrót Janowicza do kadry, a tak naprawdę na powrót po prawie dwuletniej przerwie na kort. – Także mecz z Czechami zapowiada się bardzo emocjonująco, a wiadomo że Jerzy potrafi rozgrzać widownię do czerwoności. Warto zwrócić uwagę, że mecz Polska – Czechy w Zielonej Górze będzie rozgrywany w niespotykanej formule, bo będą grały dwie reprezentacje kobiet i mężczyzn, a punkty zdobywane będą się liczyć wspólnie  do wyniku. Także warto pojawić się na trybunach i obejrzeć to wszystko z bliska – dodał Fyrstenberg.   ", "Kilkudniowe zgrupowanie obydwu reprezentacji narodowych potrwa do końca tygodnia, a spośród obecnych w Zielonej Górze kadrowiczów i kadrowiczek zostanie wyłoniony ostateczny skład na mecz z Czechami (10-11 grudnia, hala CRS MOSiR Zielona Góra). W drużynie kobiet, prowadzonej przez kapitana Dawida Celta, trenują już na miejscu m.in.: Magdalena Fręch, Katarzyna Kawa, Maja Chwalińska, Weronika Falkowska, Martyna Kubka oraz wracająca po urlopie macierzyńskim świetna deblistka Alicja Rosolska. ", "W niedzielę zostało przeprowadzone losowanie przyszłorocznych rozgrywek o Puchar Davisa. Polacy wylosowali Portugalię i 4-5 marca 2022 r. czeka ich wyjazdowe spotkanie play off o miejsce w Grupie Światowej I, stanowiącej bezpośrednie zaplecze elity.", "– Portugalia to na pewno mocny przeciwnik, ale dobrze, że to będzie występ w Europie, bo dla wszystkich będzie po prostu łatwiej go uwzględnić w kalendarzu startów, więc wszyscy zawodnicy się z tego cieszą. W drabince były tak naprawdę dwie najmocniejsze ekipy – Chile i Portugalia właśnie – mówi Mariusz Fyrstenberg. –  Gramy z Portugalią, więc zapowiada się na pewno trudny mecz. Ale, chociaż nasz ranking wciąż jest niski, to jednak nie oddaje prawdziwej siły naszej drużyny. Zakładam, że będziemy grali gdzieś na południu Portugalii i na otwartych kortach, a chłopaki wolą grać na kortach otwartych, niż w hali. Pewnie będzie to mączka ceglana, bo Portugalczycy uważają, że są najmocniejsi właśnie na tej nawierzchni. Ale to dla nas żaden problem, bo mamy obecnie taką drużynę, która może grać dobrze zarówno na ziemi, jak i na kortach twardych czy trawie. Na pewno będzie ciekawy mecz i bardzo wyrównany – uważa Fyrstenberg.", "– Jeżeli Hubert Hurkacz zdecyduje się zagrać, to będzie dla drużyny wielkie wzmocnienie, bo jest rankingowo i tenisowo na zupełnie innym poziomie niż najlepszy z Portugalczyków. Ale jeżeli go nie będzie, to i tak możemy wystawić mocny skład, bo przecież mamy dwóch zawodników, którzy pewnie lada chwila wejdą do pierwszej setki rankingu ATP, czyli Kamila Majchrzaka i Kacpra Żuka. Jurek Janowicz planuje na dobre wznowić starty w międzynarodowym Tourze od lutego, więc pewnie będziemy mogli liczyć też na jego wsparcie. Mamy świetny debel –  Szymon Walków i Jan Zieliński, no i jeszcze przecież doskonałego deblistę, byłego lidera rankingu ATP, Łukasza Kubota. Także jestem dobrej myśli i spokojnie będziemy budować solidną drużynę, która powinna wywalczyć awans – dodaje kapitan reprezentacji, były szósty deblista świata. ", "Stawką marcowego meczu z Portugalią będzie miejsce w Grupie Światowej I, w której zwycięzcy we wrześniu będą rywalizować o awans do kwalifikacji do finałowego turnieju Pucharu Davisa w 2023 r. Wtedy rywalami mogą być jeszcze mocniejsze ekipy, którym nie powiedzie się w marcowych kwalifikacjach do bezpośredniej walki o Srebrną Salaterę. ", "– Od kilku lat konsekwentnie odrabiamy stratę w rankingu, po karze nałożonej przez ITF za pechowy mecz w Gdańsku z Argentyną. I jesteśmy na dobrej drodze, żeby wrócić do światowej elity. Na pewno mamy wystarczający potencjał, wystarczy spojrzeć na aktualne pozycje naszych zawodników w rankingach ATP, singlowym i deblowym. Jest też dużo młodych wciąż zawodników, ze sporym ograniem i doświadczeniem, a za nimi idą już kolejne pokolenia utalentowanych juniorów. To daje nadzieję na najbliższe lata, że nie tylko przebijemy się do światowej czołówki, ale na dłużej w niej zostaniemy. Trzeba przyznać, że tak wielkiego ożywienia w polskim tenisie dawno nie było – podkreśla Fyrstenberg.", "Zanim reprezentacja powalczy o awans do elity drużyn w Pucharze Davisa, zapraszamy do Zielonej Góry, gdzie już w ten weekend (10-11 grudnia) spotkają się zespoły Polski i Czech. To wydarzenie zamknie oficjalnie tegoroczne obchody 100-lecia Polskiego Związku Tenisowego.", "W pierwszym dniu rywalizacji w hali CRS MOSiR mecze rozpoczną się o godzinie 15.00 i będą to kolejno singiel mężczyzn, singiel kobiet i gra podwójna panów. W sobotę gry ruszą o godz. 11.00, kolejno – gra pojedyncza kobiet i mężczyzn, debel kobiet, a jeśli po nich będzie remis 3:3, rozegrany zostanie decydujący pojedynek mikstów. Serdecznie zapraszamy. Bilety można nabywać na", ".", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa odjechał do Rosji", "date": "\n\t\t\t\t\t\t\t\t\t\t7 grudnia, 2021\t\t\t\t\t", "text": ["Już przed spotkaniem finałowym wiadomo było, że o jego wyniku może przesądzić tak naprawdę rozpoczynający je mecz drugich rakiet obu zespołów, bowiem można było się spodziewać, że punkt dla ekipy RTF zdobędzie wicelider rankingu ATP Daniił Miedwiediew, a dla Chorwacji w grze podwójnej najlepsza obecnie para deblowa na świecie Nikola Mektić/Mate Pavić. We wcześniejszych spotkaniach turnieju finałowego Borna Gojo (279. ATP) nie był faworytem swoich meczów, ale pokonywał wyżej notowanych rywali, co w połączeniu z punktem zdobytym przez parę Mektić/Pavić już gwarantowało ekipie Chorwacji zwycięstwo. Tym razem rywalem 23-letniego Gojo był Andriej Rublow (5. ATP) i rewelacyjny Chorwat został zastopowany. Rublow. który w pierwszych meczach finałowego turnieju nie imponował, w najważniejszym momencie, na półfinał i finał, „przebudził się”, pokonał Gojo 6:4, 7:6 (5). Chorwat walczył, w drugim secie do rozstrzygnięcia niezbędny był tie-break. Gojo, mimo, że pierwszy mini-breaka uzyskał Rosjanin, wyszedł jeszcze na prowadzenie 5:4, ale nie dał rady. Rublow wygrał następnie dwa swoje podania, uzyskał piłkę meczową i od razu ją wykorzystał zdobywając punkt przy podaniu rywala i „zamknął” mecz w dwóch setach.", "Zwycięstwo Rublowa mocno przybliżyło jego ekipę Sbornej do końcowego triumfu, bo teraz wygrana wicelidera rankingu Daniiła Miedwiediewa z Marinem Ciliciem (30. ATP) już gwarantowała reprezentacji Rosyjskiej Federacji Tenisowej zdobycie Srebrnej Salatery. W takim przypadku gra podwójna niczego już nie mogłaby zmienić. Cilić musiał w tej sytuacji pokonać Miedwiediewa, żeby o zwycięstwie w spotkaniu i zdobyciu Pucharu Davisa decydował debel, w którym ze strony Chorwacji zagrałaby najlepsza para deblowa na świecie Nikola Mektić/Mate Pavić. Były numer 3 światowego rankingu tenisistów (styczeń 2018), mistrz wielkoszlemowego US Open 2014 podjął walkę. W pierwszym secie do rozstrzygnięcia potrzebny był tie-break, w którym Cilić prowadził 4:2, potem 5:4 (już bez mini-breaka), przy 5:6 obronił setbola przy własnym serwisie potem jeszcze jednego przy podaniu rywala, ale przy trzecim, choć serwował, nie dał już rady i to Miedwiediew wygrywając tie-breaka 9:7 objął w meczu prowadzenie 1:0. To był, jak się wydaje, moment kluczowy dla losów całego spotkania finałowego, gdyż w drugiej partii przewaga Miedwiediewa nie podlegała już dyskusji. Wicelider rankingu w drugim secie oddał rywalowi tylko dwa gemy, wygrał mecz 7:6 (7), 6:2 i rywalizacja o Srebrną Salaterę  została rozstrzygnięta. Reprezentacja Rosyjskiej Federacji Tenisowej objęła w finale prowadzenie 2:0 i nawet porażka Rosjan w meczu deblowym niczego nie mogła już zmienić.", "Ponieważ zdobywca Pucharu Davisa był już znany po meczach singlowych, zrezygnowano z rozgrywania meczu deblowego w którym rosyjska para Asłan Karacew/Andriej Rublow miała się zmierzyć z parą Nikola Mektić/Mate Pavić. W wielkim finale Pucharu Davisa edycji 2020/2021 reprezentacja Rosyjskiej Federacji Tenisowej pokonała reprezentację Chorwacji 2:0, w decydującym spotkaniu nie tracąc nawet seta.", "Puchar Davisa trafia do Rosji po raz trzeci w historii po 15 latach przerwy (poprzednio w 2002 oraz 2006 roku). Skład zwycięzców edycji 2020/21: Daniił Miedwiediew (2. ATP), Andriej Rublow (5. ATP), Asłan Karacew (18. ATP), Karen Chaczanow (29. ATP), Jewgienij Donskoj (173. ATP). Kapitan: Szamil Tarpiszczew (był kapitanem reprezentacji także, gdy Rosjanie triumfowali poprzednio).", "Męska reprezentacja Rosyjskiej Federacji Tenisowej sięgnęła po Puchar Davisa podobnie jako nieco wcześniej kobieca reprezentacja RTF (ang. Russian Tennis Federation) po Puchar Billie Jean King.", "Na obie reprezentacje RTF w rywalizacji drużynowej nie było w 2021 roku silnych!", "W edycji Pucharu Davisa 2022, tak jak podawaliśmy, w turnieju finałowym wystąpi nie 18, a 16 drużyn. Pewne udziału są już ekipy Rosyjskiej Federacji Tenisowej i Chorwacji (finaliści zakończonej właśnie edycji 2020/2021) oraz Serbia i Wielka Brytania, które otrzymały „dzikie karty”.", "O pozostałe 12 miejsc w turnieju finałowym ubiegać się będą 24 ekipy. Mecze 4-5 marca 2022. Zestaw par: Francja – Ekwador, Hiszpania – Rumunia, Belgia – Finlandia, USA – Kolumbia, Kanada – Holandia, Niemcy – Brazylia, Włochy -Słowacja, Australia – Węgry, Kazachstan – Norwegia, Szwecja – Japonia, Argentyna – Czechy, Austria – Korea Południowa.", "Faza grupowa turnieju finałowego 2022 ma być rozegrana w czterech  miastach europejskich, a faza pucharowa (ćwierćfinały, półfinały i finał) w Abu Zabi w Zjednoczonych Emiratach Arabskich.", "Reprezentacja Polski, w turnieju finałowym Pucharu Davisa może, w najlepszym przypadku, wystąpić w roku 2023.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek podsumowała sezon: Moja gra była stabilna i solidna", "date": "\n\t\t\t\t\t\t\t\t\t\t3 grudnia, 2021\t\t\t\t\t", "text": ["– Cieszę się, że przepracowałam ten sezon ciężko i w zdrowiu, że pogodziłam sport i inne zobowiązania zawodowe w zupełnie nowej dla mnie rzeczywistości. Zrealizowałam wszystkie cele sportowe i grałam z powodzeniem na największych turniejach. Jestem szczególnie dumna z tego, że można moją grę ocenić jako stabilną i solidną. I wreszcie cieszę się, że mogę też wykorzystywać swoją rozpoznawalność, żeby coś zmienić… Dopiero zaczynam się w tym rozeznawać, ale robię małe kroki, aby do tego samego zachęcić innych. Dziś pakujemy zespołowo naszą Szlachetną Paczkę dla jednej z potrzebujących rodzin. Wiem już też, co i z jakim przekazem chciałabym wystawić na aukcji dla WOŚP… Chcę o tym mówić otwarcie, bo tylko wtedy może o tym usłyszeć ktoś inny i też się zaangażować. Chyba takim przekazem chciałabym zakończyć to podsumowanie: abyśmy angażowali się w to, co dla nas ważne. Ja chcę to robić na i poza kortem – podsumowuje swój sezon Iga.", "Iga Świątek nie zdołała wprawdzie obronić zdobytego w sezonie 2020 tytułu mistrzyni French Open, ale nawet w turniejach wielkoszlemowych wypadła dobrze. Dobitnie świadczy o tym fakt, że to właśnie Polka jest jedyną tenisistką, która w każdym z czterech turniejów zaliczanych do Wielkiego Szlema dotarła w 2021 roku co najmniej do czwartej rundy.", "Nasza tenisistka wygrała w sezonie dwa turnieje triumfując w Adelajdzie (WTA 500) i Rzymie (WTA 1000).", "– Jestem szczególnie zadowolony z tytułu wywalczonego na Foro Italico, nie tylko dlatego, że to ranga ważności druga po szlemach. Cieszy mnie, że Iga potrafiła przełamać swoje słabości i wygrać turniej, który rozpoczął się dla niej trudnymi meczami, w których musiała sięgać po brzydszy, ale skuteczny tenis. Po tym, jak podniosła się w meczu z Krejcikową weszła w tryb całkowitej dominacji, co przypieczętował finał wygrany 6:0 6:0 – podkreśla Piotr Sierzputowski trener Igi.", "Łącznie do rankingu WTA Iga Świątek zdobyła w kończącym się roku ponad 3000 punktów, co zaskutkowało jej debiutem w kończącym sezon turnieju WTA Finals. Tenisistka z Raszyna zadebiutowała również w TOP 10 światowego rankingu tenisistek. Przez pewien czas Polka była nawet na bardzo wysokiej czwartej pozycji i chociaż nie zdołała jej utrzymać i tak zakończyła sezon w TOP 10, na dziewiątej pozycji.", "Podkreślić trzeba, że w czołowej dziesiątce światowego rankingu Iga kończy rok po raz pierwszy w karierze, jest też dopiero drugą, po Agnieszce Radwańskiej, polską zawodniczką, która plasuje się na koniec roku w TOP 10 rankingu WTA.", "-Za nami ważny rok – sezon adaptowania się do regularnej rywalizacji na najwyższym poziomie i przepracowania dużego sukcesu, który nadszedł na początkowym etapie kariery. W tym roku pracowaliśmy intensywnie nad kontynuowaniem budowania stabilnego fundamentu kariery Igi zarówno na korcie, jak i poza nim. Zarządzanie stresem, regulacja emocji, rozwój umiejętności poznawczych, zarządzanie czasem, efektywne wyznaczanie celów i ich monitorowanie, odnajdowanie się w obszarze zobowiązań pozasportowych – to tylko część sfer, w których toczyła się praca. Praca, która ma wesprzeć proces szkoleniowy i dać możliwość wejścia na jeszcze wyższy poziom sportowy w kolejnych sezonach, oczywiście w myśl słów samej Igi, które wypowiedziała po turnieju w Miami: „To maraton, a niekoniecznie sprint” – mówi Daria Abramowicz o swojej pracy z Igą w tym sezonie.", "Warto również zwrócić uwagę na fakt, że wyniki Świątek zostały docenione przez WTA, która nominowała Polkę do nagrody dla najlepszej tenisistki sezonu 2021. O to wyróżnienie, przyznawane przez dziennikarzy, będzie jednak niezwykle trudno. Faworytką wydaje się być liderka rankingu Australijka Ashleigh Barty, która nie tylko po raz kolejny kończy rok jako rakieta numer jeden na świecie, ale odniosła sukcesy na różnych nawierzchniach przede wszystkim sięgając po bardzo prestiżowy wielkoszlemowy turniej w Wimbledonie. Obiektywnie, wyżej od Igi Świątek, szanse na tę nagrodę przyznać należy Białorusince Arynie Sabalence, Czeszce Barborze Krejcikovej, Hiszpance Garbine Muguruzie, Japonce Naomi Osace oraz Brytyjce Emmie Raducanu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Postępowanie rodzica podczas turniejów", "date": "\n\t\t\t\t\t\t\t\t\t\t3 grudnia, 2021\t\t\t\t\t", "text": ["Nieliczni rodzice mają wybitne, niejako „wrodzone” predyspozycje w tej dziedzinie. Wszyscy inni muszą nad tym pracować. Poniżej chciałbym skupić się na problemie doskonalenia umiejętności komunikacyjnych rodzica, które nabierają szczególnego znaczenia podczas zawodów, zwłaszcza, jeśli nie ma na nich trenera – pisze Piotr Unierzyski, główny metodyk Polskiego Związku Tenisowego.", "Komunikowanie się jest procesem przekazywania i odbierania informacji pomiędzy dwoma lub więcej osobami. W postępowaniu z zawodnikami powinno się przestrzegać zasad, które zebrałem w parunastu punktach:", "Bardzo dziękuje mojej znakomitej koleżance – psycholożce PZT Ewie Serwotce za życzliwe uwali i pomoc w przygotowaniu tego artykułu.", "Dr Piotr Unierzyski jest trenerem, specjalistą szkolenia trenerów i badaczem. Absolwent poznańskiej AWF, doktor nauk o Kulturze Fizycznej. Od blisko 40 lat pracuje jako trener, obecnie jest głównym Metodykiem Polskiego Związku Tenisowego oraz członkiem Tennis Europe Development Committee.  Jako trener pracował z zawodnikami wszystkich szczebli od mini tenisa do poziomu profesjonalnego. Był trenerem reprezentacji Polski do 12 i 14 lat, a przez 15 lat drużyn ITF skupiających najzdolniejszych juniorów z całego świata. W jego kursach trenerskich uczestniczyło ponad 2800 trenerów z ponad 20 krajów. Od 1994 roku jako ekspert ITF odwiedził ponad 50 krajów prowadząc obozy, konsultacje i seminaria dla trenerów i zawodników. Dla ITF prowadził kursy trenerskie na wszystkich poziomach zaawansowania od Animatora do High Performance.", "Uczestniczył w ponad 200 kongresach, sympozjach i warsztatach na całym świecie. Jest autorem programów edukacyjnych dla trenerów, w tym PZT które uzyskały recognition ITF, programów rozwoju zawodniczego i systemów identyfikacji talentów (np. dla Kanady) oraz 9 książek. Współpracował z federacjami narodowymi Turcji, Armenii, Kanady, Wielkiej Brytanii, Mołdawii, Ukrainy, Macedonii)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022 bez Karoliny Pliskovej", "date": "\n\t\t\t\t\t\t\t\t\t\t16 grudnia, 2021\t\t\t\t\t", "text": ["Karolina Pliskova kilka dni temu rozpoczęła przygotowania do nowego sezonu, ale z udziału w Australian Open 2022 wyklucza ją kontuzja prawego nadgarstka. Na razie nie wiadomo, kiedy czeska tenisistka powróci na korty.", "Dla Karoliny Pliskovej będzie to pierwszy turniej wielkoszlemowy bez jej udziału od 2012 roku.", "W Melbourne nie wystąpi także nadzieja Australijczyków, 19-letnia Olivia Gadecki, która nie chce się zaszczepić przeciwko COVID-19, a zgodnie z decyzją władz stanowych, w imprezie będą mogli wystąpić tylko tenisistki i tenisiści zaszczepieni. Młoda Australijka w rankingu WTA zajmuje wprawdzie dopiero 237. miejsce lecz mogłaby liczyć na “dziką kartę”. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nie zawsze kasa rządzi tenisem", "date": "\n\t\t\t\t\t\t\t\t\t\t3 grudnia, 2021\t\t\t\t\t", "text": ["Radykalny krok WTA podjęło w związku ze zniknięciem Peng Shuai (chińska tenisistka oskarżyła byłego wicepremiera Chin o molestowanie seksualne)", "i niepewnym informacjom na temat jej bezpieczeństwa. „Przy pełnym wsparciu zarządu WTA ogłaszam natychmiastowe zawieszenie wszystkich turniejów odbywających się na terenie Chin i Hongkongu. Nie wyobrażam sobie jak mógłbym prosić tenisistki do rywalizowania w miejscu, w którym Peng Shuai nie ma możliwości wolnego komunikowania się i najwyraźniej jest zmuszana do zaprzeczania zarzutom napaści na tle seksualnym.” – napisał w oświadczeniu Steve Simon.", "Z kolei w swoim miałkim oświadczeniu ATP pisze: „Będziemy nadal konsultować się z naszymi członkami i monitorować wszelkie zmiany w miarę rozwoju tego problemu.” Bla, bla, bla.", "Chiny to doskonały przykład państwa, w którym polityka, biznes i sport są ze sobą ściśle połączone (tak jest na całym świecie), ale w najgorszym tego słowa znaczeniu. Polityka prowadzona przez Państwo Środka nie może być (niestety wiele rządów przymyka na to oko) akceptowana przez świat demokratyczny. Lista organizacji i grup broniących praw człowieka idzie w tysiące. Ich protesty przeciwko organizacji Zimowych Igrzyskach Olimpijskich w 2022 roku w Pekinie na nic się zdały. Międzynarodowy Komitet Olimpijski siedział i siedzi cicho, nie reaguje, bo straciłby kolosalne pieniądze.", "Z kolei deklaracje Białego Domu, o tym, że żaden z przedstawicieli amerykańskiej administracji w związku z m.in. prześladowaniem mniejszości etnicznych w Sinciangu i Tybecie oraz antydemokratycznych represjach w Hongkongu nie pojawi na się na otwarciu Igrzysk w lutym przyszłego roku mają jedynie symboliczny charakter.", "Decyzja WTA nie ma może globalnego znaczenia, ale daje jakże ważne i jasne stanowisko: kasa nie zawsze musi być najważniejsza. Brawo za taką postawę, która jest wielką rzadkością.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Niemcy rewelacją turnieju", "date": "\n\t\t\t\t\t\t\t\t\t\t1 grudnia, 2021\t\t\t\t\t", "text": ["We wtorkowym ćwierćfinale w Innsbrucku zmierzyły się drużyny najlepsze w swoich grupach. Niemcy zajęli pierwsze miejsce w grupie F wyprzedzając uważaną za faworyta Serbię, natomiast Wielka Brytania zajęła pierwszą lokatę w grupie C wyprzedzając Francję i Czechy.", "Spotkanie ćwierćfinałowe lepiej rozpoczęli Brytyjczycy, bowiem Peter Gojowczyk (86. ATP) był bezradny w starciu z Danielem Evansem (25. ATP przegrywając zdecydowanie 2:6, 1:6. Ekipa brytyjska wydawała się być na prostej drodze do czołowej czwórki turnieju, w następnym meczu zawiódł jednak Cameron Norrie (12). Nadzieje Niemcom przywrócił Jan-Lennard Struff. (51. ATP), który sprawił dużą niespodziankę pokonując triumfatora turnieju w Indian Wells. 7:6 (6), 3:6, 6:2. Od wyniku 2:2 Niemiec zdobył cztery gemy z rzędu przechylając szalę zwycięstwa na swoją korzyść, więc o awansie do półfinału decydował mecz gry podwójnej. Para brytyjska Joe Salisbury/Neal Skupski i para niemiecka – Kevin Krawietz/Tim Puetz stoczyły bardzo zacięty, wyrównany pojedynek zakończony wygraną Niemców 7:6 (10), 7:6 (5) i to drużyna niemiecka wystąpi w półfinale. W decydującym deblu nie było ani jednego przełamania, w tie-breakach minimalnie lepsza była para niemiecka (w secie pierwszym piłki setowe miały w tie-breaku obie pary).", "Tym samym reprezentacja Niemiec zrewanżowała się drużynie brytyjskiej za porażkę w ćwierćfinale poprzedniej edycji Pucharu Davisa  w 2019 roku.", "W półfinale reprezentacja Niemiec zmierzy się w sobotę w Madrycie ze zwycięzcą czwartkowego ćwierćfinału, w którym drużyna Rosyjskiej Federacji Tenisowej grać będzie ze Szwecją.", "W środę (1 grudnia) w Madrycie o awans do półfinału rywalizować będą reprezentacje Kazachstanu i Serbii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Angelica Pegani: Uczestniczymy w rozwoju polskiego tenisa", "date": "\n\t\t\t\t\t\t\t\t\t\t30 listopada, 2021\t\t\t\t\t", "text": ["– Mieliśmy zaszczyt celebrować razem z całym Zarządem PZT oraz  zaproszonymi gośćmi stulecie związku podczas wrześniowej gali. Dla polskiego tenisa to bardzo ważna rocznica, a tym samym wyjątkowy rok. Podkreśla nie tylko rangę związku sportowego, ale także buduje jego transparentność. Daje możliwość podsumowania i celebrowania wszystkich sukcesów na przestrzeni 100 lat działalności. Dla Grupy LOTOS nie jest to pierwsza współpraca tego typu. LOTOS współpracuje z różnymi związkami sportowymi, wspierając tym samym rozwój polskiego sportu. Są to m.in. Polski Związek Piłki Nożnej, Polski Związek Narciarski, Polski Związek Koszykówki czy chociażby Akademicki Związek Sportowy. Dzięki tego typu współpracy mamy możliwość dotrzeć z przekazem do bardzo szerokiego grona odbiorców i kibiców, ale także realnie wpływać na rozwój i poprawę jakości organizowanych wydarzeń oraz promocji danej dyscypliny sportowej.", "– Z chęcią wspieramy takie programy, które pomagają młodym sportowcom stawiać pierwsze kroki w zawodowym świecie sportu. Staramy się motywować zarówno tych początkujących sportowców, jak i tych, którzy rozgrywają największe światowe turnieje – chociażby Huberta Hurkacza. Dla nas jako sponsora rozwój takich programów jak  LOTOS PZT Team czy Rakiety LOTOSU – Narodowy Program Upowszechniania Tenisa to duża satysfakcja, ponieważ widzimy, jak wspierani przez nas młodzi sportowcy rozwijają swoją karierę. Dzięki takim programom mają możliwość realizować swoje plany sportowe, brać udział w wielu turniejach i obozach organizowanych nie tylko w Polsce, ale także poza granicami naszego kraju. Otrzymują opiekę trenerską czy wsparcie w formie nowego sprzętu do treningów. LOTOS PZT Team to drużyna najbardziej perspektywicznych młodych tenisistów, którymi już możemy się pochwalić na arenie międzynarodowej. Takie nazwiska, jak chociażby Weronika Falkowska, Martyna Kubka, Magdalena Fręch, Jan Zieliński, Kacper Żuk czy Kamil Majchrzak, to sportowcy, którzy pierwsze sukcesy poza granicami Polski mają już za sobą, a my z niecierpliwością czekamy na kolejne.", "– Dzięki niej możemy uczestniczyć w rozwoju polskiego tenisa. Wspierać młode talenty i obserwować, jak na przestrzeni lat zrealizowanych treningów i rozegranych zawodów stają się profesjonalnymi zawodnikami, reprezentując nasz kraj na arenie międzynarodowej.", "– Każdy związek sportowy, z którym współpracuje Grupa LOTOS, ma odmienny system działania i promocji swojej dyscypliny. Jednak każdy z nich bardzo mocno angażuje się, aby jego dyscyplina stawała się z roku na rok coraz bardziej popularna w Polsce, a zawodnicy oraz drużyny odnosiły coraz większe sportowe sukcesy. Polski Związek Tenisowy to znakomity przykład Partnera, który dużą wagę przykłada do organizowanych wydarzeń, w tym liczby turniejów i zawodów organizowanych w ciągu roku. Zawodnikom daje to możliwość sprawdzenia się z różnymi przeciwnikami. Dzięki temu mamy w Polsce coraz lepszych tenisistów, którzy w młodym wieku startują w prestiżowych, międzynarodowych zawodach i odnoszą w nich sukcesy. Wiemy, że jest to zasługa całego zarządu Polskiego Związku Tenisowego. To właśnie z ich inicjatywy świadomość polskiego tenisa wciąż rośnie. PZT z wielką starannością dba o zawodników, którym daje możliwość rozwoju, zapewniając nie tylko opiekę trenerską, finansową oraz wyposażenia zawodnika. Jest to duży komfort dla młodego sportowca, ponieważ może skupić się na polepszaniu wyników sportowych.", "– LOTOS PZT Halowy Puchar Polski to kolejny, obok LOTOS Open Polska J1 i LOTOS PZT Polish Tour turniej, w którym możemy zobaczyć najlepszych polskich, młodych tenisistów. W kobiecym turnieju w ramach LOTOS PZT Halowego Pucharu Polski w Bytomiu mogliśmy oglądać świetny mecz finałowy w wykonaniu Weroniki Falkowskiej i Martyny Kubki – obydwie zawodniczki reprezentowały LOTOS PZT Team. Zwycięstwo Weroniki pokazało, że tego typu zawody są rozgrywane na bardzo dobrym poziomie, a od 2019 roku towarzyszy im nieodłącznie Grupa LOTOS.", "– Jesteśmy dumni, że mamy możliwość współpracować i wspierać 9. rakietę świata – Huberta Hurkacza. Taka współpraca daje nam wiele korzyści. Hubert ma ogromny potencjał marketingowy, a jego ekwiwalent reklamowy (AVE) w kilka dni osiągnął bardzo duży wynik. Hubert Hurkacz odniósł ostatnio największy sukces w swojej dotychczasowej karierze – pokonał tenisową legendę Rogera Federeram, a także pokonał wicelidera światowego rankingu, Rosjanina  Daniła Miedwiediewa. Dzięki osiągniętym w tym roku sukcesom, 9. miejscu w rankingu ATP, zapewnieniu sobie udziału w turnieju Masters w Turynie – zainteresowanie mediów Hubertem jest ogromne, a na tym marka LOTOS, jako Partner Główny, tylko zyskuje. Zyskuje także Polski Związek Tenisowy, bo to właśnie „Młode rakiety LOTOSU” chcą grać jak Hubert Hurkacz. To Hubert występuje z logo LOTOS podczas rozgrywanych meczów, uczestniczy w spotkaniach marketingowych dedykowanych Grupie LOTOS, a przede wszystkim jest ambasadorem Narodowego Programu Upowszechniania Tenisa – Rakiety LOTOSU. Jest sportowym wzorem dla młodego pokolenia, a spotkania z nim cieszą się dużym zainteresowaniem. Wspieranie programów, które mają realny wpływ na rozwój dzieci to jedno z założeń sponsoringowych i CSR Grupy LOTOS. Takie programy pozwalają dzieciom i młodzieży osiągać zamierzone wyniki oraz stwarzają im przestrzeń do realizacji sportowych marzeń.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Chorwacja w półfinale", "date": "\n\t\t\t\t\t\t\t\t\t\t30 listopada, 2021\t\t\t\t\t", "text": ["Bohaterem ekipy Chorwacji jest bez wątpienia Borna Gojo. Klasyfikowany na odległej (279 ATP), który w meczu otwierającym spotkanie wygrał z dużo wyżej notowanym Włochem Lorenzo Sonego (27. ATP). To było kluczowe dla losów całego spotkania, bowiem w kolejnych potyczkach punkty zdobywali faworyci: Jannik Sinner oraz chorwacka para Nikola Mektić/Mate Pavić, a to oznaczało, że do półfinału awansowała reprezentacja Chorwacji wygrywając z Włochami 2:1.", "Początek meczu Sonego – Gojo, nie zapowiadał sensacji, gdyż Włoch szybko objął prowadzenie z przełamaniem, ale przewagę stracił oddając podanie w siódmym gemie. O wyniku pierwszego seta rozstrzygał ostatecznie tie-break, a w nim lepszy okazał się Chorwat. W drugiej partii Włoch opanował sytuację na korcie pewnie doprowadzając do wyrównania po wygraniu seta 6:2, ale  w rozstrzygającym ponownie nie było widać różnicy ponad 200 lokat w rankingu. Co więcej, to o wiele niżej klasyfikowany Borna Gojo dyktował warunki wygrywając mecz po blisko 2,5 godzinach 7:6 (2), 2:6, 6:2. Sonego miał jeszcze szansę na odwrócenie losów rywalizacji, gdy przy prowadzeniu rywala 4:2 w trzecim secie wypracował break-pointa, lecz Gojo na nic więcej już nie pozwolił. Chorwacja objęła w ten sposób w meczu prowadzenie 1:0, a że a że ma w składzie najlepszą parę deblową sezonu Nikola Mektić/Mate Pavić, Włosi od razu znaleźli się w bardzo trudnym położeniu.", "Tak naprawdę losy awansu mogły zostać rozstrzygnięte już po drugim meczu singlowym. Chorwat Marin Cilić (30. ATP) przez ponad 1,5 godziny dominował na korcie w meczu z Jannikiem Sinnerem (10. ATP), po wygraniu pierwszej partii 6:3, w drugiej prowadził z przełamaniem 5:4, ale wówczas nie utrzymał serwisu, przegrał seta po tie-breaku, a następnie cały mecz 6:3, 6:7 (4), 3:6. Tym samym Jannik Sinner przedłużył nadzieje Włochów, ale choć po odpoczynku ponownie pojawił się na korcie w meczu deblowym zastępując Simone Bolelliego, włoska para Sinner/Fabio Fognini, nie dała rady duetowi Mektić/Pavić przegrywając 3:6, 4:6 i to Chorwaci mogli cieszyć się z awansu do półfinału.", "W półfinale reprezentacja Chorwacji, która zachowuje szanse na trzeci w historii triumf w Pucharze Davisa (poprzednio 2005 oraz 2018), zmierzy się w piątek 3 grudnia w Madrycie ze zwycięzcą środowego (1 grudnia) ćwierćfinału Kazachstan – Serbia.", "We wtorek 30 listopada rozegrane zostanie drugie spotkanie ćwierćfinałowe Wielka Brytania – Niemcy. Lepszy z tej pary w półfinale zmierzy się w sobotę 4 grudnia ze zwycięzcą czwartkowego spotkania 1/4 finału Rosyjska Federacja Tenisowa – Szwecja.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jerzy Janowicz zagra w Zielonej Górze w meczu Polska – Czechy", "date": "\n\t\t\t\t\t\t\t\t\t\t30 listopada, 2021\t\t\t\t\t", "text": ["– Obecnie przygotowuję formę na nowy sezon i nie mogę się doczekać powrotu do rywalizacji na korcie. Mecz z Czechami w Zielonej Górze będzie dla mnie pierwszym oficjalnym występem przed publicznością od prawie dwóch lat. Od paru miesięcy intensywnie trenuję, ale wiadomo, że to nie to samo, co możliwość poważnej gry na punkty z solidnymi rywalami. Dlatego nie mogę się doczekać tego występu, tym bardziej, że wreszcie na trybunach będą obecni", "kibice – mówi Jerzy Janowicz.", "Karierę tenisisty z Łodzi przerywały liczne kontuzje, ale każdy jego powrót budzi duże emocje i przyciąga komplet widzów na trybuny. Poprzednio wznowił grę w 2020 roku i wtedy zdobył w Kaliszu ważny punkt dla Polski w meczu z Hongkongiem wygranym 4:0 (wskutek pandemii mecz rozgrywano bez udziału publiczności).", "– Gra w reprezentacji kraju to zawsze wielkie emocje i niesamowita energia z trybun, dlatego cieszę się, że w Zielonej Górze będę mógł zagrać wreszcie przed widownią. Uważam, że sport zawodowy bez udziału publiczności nie ma sensu, bo jednak sportowcy grają i dają z siebie wszystko właśnie dla ludzi, a ich doping dodaje dodatkowej motywacji. Przed ponad rokiem w Kaliszu tego mi właśnie brakowało, ciężej mi się grało bez widowni. Jestem zawodnikiem,", "który na korcie potrzebuje czasem dodatkowej dawki adrenaliny i wierzę, że dostanę ją od kibiców właśnie w Zielonej Górze – dodaje Janowicz, półfinalista Wimbledonu 2013 i były 14. tenisista w rankingu ATP.", "W dniach 10-11 grudnia będzie niepowtarzalna okazja nie tylko okazja zobaczyć Janowicza, który chce wznowić starty w międzynarodowym Tourze w lutym. W Zielonej Górze pojawi się także dwukrotny triumfator imprez wielkoszlemowych – Łukasz Kubot, do niedawna lider deblowego rankingu ATP. Łukasz również jest filarem reprezentacji narodowej, a w marcu zdobył w parze z Janem Zielińskim zwycięski punkt w meczu z Salwadorem w Kaliszu, wygranym 3:1.", "– Jurek i Łukasz to zawodnicy światowego kalibru i ich obecność w Zielonej Górze jest wielkim wydarzeniem. Reprezentacja zawsze może liczyć na ich wsparcie, a obaj chętnie dzielą się swoim doświadczeniem z młodszymi zawodnikami, którzy często są wręcz w nich wpatrzeni i wiele się od nich uczą. Mecz z Czechami poprzedzi zgrupowanie kadry, w którym wezmą też udział m.in. Kamil Majchrzak, Kacper Żuk, Janek Zieliński, Szymon Walków, Daniel Michalski czy Maks Kaśnikowski – zapowiada kapitan reprezentacji Polski w Pucharze Davisa Mariusz Fyrstenberg.", "Majchrzak musiał trochę wcześniej zakończyć sezon przez kontuzję nadgarstka, ale zapowiada gotowość do gry przeciwko Czechom.", "– Przyjadę do Zielonej Góry specjalnie ze Szwecji, gdzie rozpocząłem już okres przygotowawczy do nowego sezonu pod okiem swoich trenerów. Będę do pełnej dyspozycji kapitana i drużyny. Myślę, że wszystko z moim nadgarstkiem jest na dobrej drodze i jeśli tak dalej się to potoczy będę mógł zagrać przeciwko Czechom. Zapowiada się wielkie wydarzenie tenisowe i to z udziałem widowni, na którą bardzo liczymy. Ja zawsze wolno wchodzę w sezon i potrzebuję trochę meczów, zanim wejdę na pełne obroty swojej gry. Dlatego poważnie przygotowuję się do występu w Zielonej Górze, bo to będzie dla mnie świetna rozgrzewka przed nowym sezonem – podkreśla Majchrzak, który przyleci na mecz ze Sztokholmu, gdzie na co dzień trenuje.   ", "Równolegle w tygodniu poprzedzającym mecz z Czechami odbędzie się zgrupowanie reprezentacji kobiecej, która w kwietniu będzie walczyć z mocną ekipą Rumunii (rozstawioną z numerem 9.) w meczu play off o miejsce w finałowym turnieju o Billie Jean King Cup. W Zielonej Górze pojawią się już a pierwszych dniach grudnia m.in. Magdalena Fręch, Katarzyna Kawa, Alicja Rosolska, Maja Chwalińska, Weronika Falkowska czy Martyna Kubka.", "W najbliższych dniach dowiemy się jak będzie wyglądał ostateczny skład czeskiej reprezentacji, która przyjedzie do Zielonej Góry. Kapitan kobiecej drużyny Petr Pala zapowiadał wcześniej udział w meczu m.in. byłej liderki rankingu WTA Tour i dwukrotnej triumfatorki Wimbledonu – Petry Kvitovej, finalistki Roland Garros 2019 Markety Vondrousovej (w meczu o tytuł uległa Australijce Ashleigh Barty) czy zwyciężczyni paryskiej imprezy w grze podwójnej Kateriny Siniakovej i zarazem aktualnej mistrzyni olimpijskiej w deblu z Tokio.", "Czeszki są obecnie jedną z najliczniej reprezentowanych nacji w czołówce rankingu WTA, warto przypomnieć, że w pierwszej setce mają aż osiem zawodniczek, z czego siedem w Top 50. Dwie najlepsze z nich, czyli Karolina Pliskova i Barbora Krejcikova, zajmują odpowiednio czwarte i piąte miejsce na świecie.", "Kapitan męskiej ekipy Jaroslav Navratil wstępnie ogłosił, że zabierze do Polski zawodnika z czołowej setki rankingu ATP – Jiriego Vesely’ego i Lucasa Rosola, który dwukrotnie z narodową drużyną sięgał po Puchar Davisa. Ale możliwe są wzmocnienia, bo Czesi grają właśnie w finałowym turnieju tych prestiżowych rozgrywek w składzie: Jiri Vesely, Jiri Lihecka, Zdenek Kolar i Tomas Machac. Na trybunach zasiądzie szef Tennis Europe Ivo Kaderka,", "jednocześnie prezes czeskiej federacji tenisowej", "Dwudniowe spotkanie Polska – Czechy w hali Centrum Rekreacyjno-Sportowe MOSiR w Zielonej Górze rozpocznie się w piątek (10 grudnia) o godzinie 15.00. A sobotnie gry (11 grudnia) ruszą o godzinie 11.00.", "Bilety można kupić na: ", " <", ">  / ", "<", ">", "Głównymi Sponsorami meczu Polska-Czechy są Grupa LOTOS oraz forBET.", "Partnerami głównymi są SuperBid i Lubuskie, a Partnerami meczu m.in. miasto", "Zielona Góra, MOSiR Zielona Góra, LOTTO oraz EKONBUD.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Johanna Konta zakończyła karierę", "date": "\n\t\t\t\t\t\t\t\t\t\t1 grudnia, 2021\t\t\t\t\t", "text": ["– Nie mogę dać z siebie wszystkiego, bo po prostu nie mam już siły. Moje emocjonalne, psychiczne i fizyczne odczucia już nie były takie, że jestem nadal gotowa wszystko poświęcić tenisowi – opowiedziała 30-letnia Brytyjka o swojej decyzji w rozmowie z WTA Insider.", "Johanna Konta do 2019 roku była jedną z czołowych tenisistek świata. W ostatnim czasie borykała się z problemami zdrowotnymi, w dwóch ostatnich sezonach częściej walczyła z kontuzjami, przede wszystkim z urazem prawego kolana, niż z rywalkami na korcie. Próbowała powrócić, w czerwcu 2021 wygrała nawet turniej 2021 rangi ATP 250 w Nottingham. W środę ogłosiła koniec zawodowego uprawiania tenisa.", "W trakcie kariery wygrała w sumie cztery turnieje rangi WTA Tour. Była w półfinale Australian Open (2016), French Open (2019) i Wimbledonu (2017) oraz 1/4 finału US Open (2019). Ćwierćfinał osiągnięty podczas US Open 2019 teraz okazał się być jej ostatnim ćwierćfinałem w turnieju wielkoszlemowym.", "– Wdzięczność. To słowo, które powtarzałam najczęściej w trakcie swojej kariery i jednocześnie określenie, które wszystko najlepiej wyjaśnia, gdy dobiega ona końca – napisała na Twitterze Johanna Konta, urodzona 17 maja 1991 roku w Sydney w Australii, była już brytyjska tenisistka węgierskiego pochodzenia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Zwycięstwa Hiszpanii, Serbii i Włoch", "date": "\n\t\t\t\t\t\t\t\t\t\t27 listopada, 2021\t\t\t\t\t", "text": ["Na początek rywalizacji w grupie A broniąca zdobytego w 2019 roku trofeum reprezentacja Hiszpanii wygrała w Madrycie z zespołem Ekwadoru 3:0. Ekipa kapitana Sergio Bruguery wygrała spotkanie,. ale łatwo nie było. Pablo-Carreno Busta uporał się z rywalem dopiero po wyrównanym tie-breaku trzeciego seta, a w deblu w rozstrzygającej trzeciej partii Ekwadorczycy prowadzili 5:3. Ostatecznie grający przed własną widownią Hiszpanie zdołali zwyciężyć we wszystkich meczach: obu singlowych praz deblowym.", "Oto wyniki w tym spotkaniu: Feliciano Lopez (106. ATP) – Roberto Quiroz (291. ATP) 6:3, 6:3; Pablo Carreno-Busta (20. ATP) – Emilio Gomez (149. ATP) 5:7, 6:3, 7:6 (5); Pablo Carreno-Busta/Marcel Granollers – Gonzalo Escobar/Diego Hidalgo 6:4, 6:7 (5), 7:6 (2).", "Obrońcy trofeum zaczęli więc turniej od planowego zwycięstwa, ale tym razem Hiszpanie nie są faworytami do końcowego triumfu. W grupie mają bardzo silną ekipę Rosyjskiej Federacji Tenisowej (wicelider rankingu ATP Daniił Miedwiediew, piąty w rankingu Andriej Rublow, Asłan Karacew), a występują bez Rafaela Nadala, Roberto Bautisty Aguta i rewelacyjnego Carlosa Alcaraza. Ten ostatni, ćwierćfinalista US Open 2021 był przewidywany do gry, ale ostatecznie grać nie może, otrzymał bowiem pozytywny wynik testu na zakażenie koronawirusem.", "W grupie F w Innsbrucku reprezentacja Serbii pokonała w piątek drużynę Austrii 3:0. Gospodarze, bez Dominica Thiema starali się stawić faworytom jak największy opór, lecz nie dali rady wygrywając tylko dwa sety. Losy spotkania były rozstrzygnięte już po meczach w grze pojedynczej, lider rankingu ATP Novak Djoković, w meczu deblowym, choć był awizowany, nie wystąpił.", "Na początek Dusan Lajovic (33. ATP) zwyciężył Geralda Melzera (287. ATP) 7:6 (5), 3:6, 7:5, po bardzo zaciętym meczu trwającym 2 godziny, 40 minut, następnie Novak Djoković (1) przypieczętował zwycięstwo drużyny pokonując Dennisa Novaka (118. ATP) 6:3, 6:2. Natomiast na koniec w grze podwójnej para serbska Nikola Cacić/Filip Krajinović, pokonała parę austriacką   Oliver Marach/Philipp Oswald 7:6 (4), 4:6, 6:.", "– Wspaniale było znów zagrać dla Serbii. Uwielbiam występować dla swojego kraju i staram się pomagać reprezentacji, kiedy mnie potrzebuje. To był długi rok, ale grając dla kadry, zawsze znajdujesz dodatkową motywację – mówił lider rankingu ATP Novak Djoković, cytowany przez atptour.com.", "W grupie E w Turynie, w najciekawszym spotkaniu drugiego dnia turnieju finałowego Davis Cup 2021, drużyna USA przegrała z Włochami 1:2. Choć ekipa USA występuje chyba w optymalnym możliwym składzie, nie dała rady, a losy spotkania były rozstrzygnięte już po meczach gry pojedynczej.", "Reilly Opelka (26. ATP), w konfrontacji tenisistów sąsiadujących ze sobą w rankingu, przegrał z klasyfikowanym o jedną lokatę niżej Lorenzo Sonego (27. ATP) 3:6, 6:7 (4), natomiast John Isner (24. ATP) uległ Jannikowi Sinnerowi (10. ATP) 2:6, 0:6. Jannik Sinner zaprezentował w hali Pala Alpitour kapitalną dyspozycję, wymagającemu przeciwnikowi oddając tylko dwa gemy.", "Honorowy punkt dla drużyny USA zdobyła w grze podwójnej para Rajeev Ram/Jack Sock, wygrywając z duetem włoskim Fabio Fognini/Lorenzo Musetti 7:6 (5), 6:2, ale nie mogło to już zmienić losów całego spotkania.", "W sobotę spotkania rozgrywane będą we wszystkich sześciu grupach. Zaplanowano sześć spotkań: Australia – Węgry (grupa D – Turyn). Francja – Wielka Brytania (grupa C – Innsbruck), Kazachstan – Szwecja (grupa B – Madryt), Włochy – Kolumbia (grupa E – Turyn), Rosyjska Federacja Tenisowa (Rosjanie nie mogą występować pod flagą państwową jako reprezentacja kraju) – Ekwador (grupa A – Madryt), Serbia – Niemcy (grupa F -Innsbruck). Początek trzech pierwszych wymienionych spotkań o godzinie 10, pozostałych o godzinie 16.", "W przypadku odniesienia drugich zwycięstw w grupie awans do ćwierćfinału zapewnić już sobie mogą drużyny Francji, Szwecji, Włoch oraz Serbii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dobre występy Chwalińskiej i Michalskiego", "date": "\n\t\t\t\t\t\t\t\t\t\t28 listopada, 2021\t\t\t\t\t", "text": ["Maja Chwalińska dotarła razem z Czeszką Lindą Noskovą do finału w turnieju ITF W25 w Milovicach (pula nagród 25 tys. dol.). W zaciętym super tie-breaku nieznacznie przegrały walkę o tytuł z Japonkami Sakurą Hosogi i Misaki Matsudą 6:3, 2:6, 8-10.", "Wcześniej duet Chwalińska-Noskova nie stracił w imprezie seta. W drodze do finału wygrał z Rosjankami Jekateriną Kazionową i Jekateriną Makarową 6:3, 6:4; Francuzką Carole Monnet i Rosjanką Marią Timofiewą (nr 4.) 6:2, 6:2 oraz Brytyjką Sarah Beth Grey i Norweżką Malene Helgo 6:2, 6:4.", "W singlu tenisistka LOTOS PZT Team pokonała Czeszkę Lindę Klimovicovą 7:6 (10-8), 6:2, ale w drugiej rundzie przegrała z jej rodaczką Johaną Markovą 1:6, 1:6.", "Końcówka turnieju mężczyzn ITF M15 w Antalyi (pula nagród 15 tys. dol.) upływa pod znakiem ulewnego deszczu, który sparaliżował całkowicie sobotni plan gier. W tej sytuacji, w niedzielę konieczne było najpierw rozegranie meczów 1/2 finału, a w tej fazie Michalski pokonał pewnie Niemca Lucasa Gercha 7:5, 6:0. Po południu w pojedynku o tytuł wygrał pierwszego seta z Rumunem Cezarem Cretu 7:6 (7-2) i w tym momencie grę przerwała kolejna fala opadów.", "We wcześniejszych meczach Polak łatwo odprawiał z przysłowiowym kwitkiem Argentyńczyka Ezequiela Simonitę 6:1, 6:3; Niemca Maika Steinera 6:3, 6:1 oraz w ćwierćfinale Turka Marsela Ilhana 7:5, 6:1.", "Antalya staje się ulubionym miejscem Daniela Michalskiego, bowiem triumfował w październiku w turnieju ITF M15, a sukces ten powtórzył tam w imprezie tej samej rangi dokładnie przed tygodniem. Również dwa najbliższe starty planuje w tym tureckim kurorcie, ale tym razem będzie próbował swoich sił w eliminacjach do challengerów ATP.", "Tunezyjski Monastyr po raz kolejny okazał się szczęśliwy dla polskich tenisistów. W turnieju ITF M15 (pula nagród 15 tys. dol.) do półfinałów singla dotarli Maks Kaśnikowski oraz Martyn Pawelski. ", "Kaśnikowski w drodze do czołowej czwórki imprezy pokonał Hiszpana Nicolasa Rafaela Goldberga-Alvianiego 6:1, 6:0; Belga Simona Beaupaina 7:6 (7-3), 6:4 oraz Francuza Mathysa Erharda 2:6, 6:0, 6:4. W półfinale musiał uznać wyższość Brazylijczyka Gabriela Decampsa 6:1, 3:6, 0:6.", "Natomiast Pawelski rozpoczął występ od wyeliminowania najwyżej rozstawionego Austriaka Davida Pichlera 6:4, 4:6, 7:5. Potem okazał się lepszy od Japończyka Yamato Sueokiego 6:2, 6:4 i Włocha Luigiego Sorrentino 6:2, 3:6, 6:3. Jego zwycięski marsz przerwał dopiero Holender Guy den Ouden, z którym przegrał 4:6, 2:6. Martyn, który wcześniej wygrał trzy mecze w eliminacjach, wywalczył swoje pierwsze punkty do rankingu ATP Tour.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Emocje w Pucharze Davisa. Włochy już w ćwierćfinale", "date": "\n\t\t\t\t\t\t\t\t\t\t28 listopada, 2021\t\t\t\t\t", "text": ["Znamy już pierwszego ćwierćfinalistę turnieju. To reprezentacja Włoch, która w Turynie w spotkaniu grupy E pokonała 2:1 drużynę Kolumbii. Podobnie jak w pojedynku z ekipą USA, Włosi zapewnili sobie wygraną już po meczach w grze pojedynczej.", "Wyniki: Lorenzo Sonego – Nicolas Mejia 6:7 (5), 6:4, 6:2; Jannik Sinner – Daniel Elahi Galan 7:5, 6:0; Fabio Fognini/Jannik Sinner – Juan Sebastian Cabal/Robert Farah 2:6, 7:5, 6:7 (6).", "W niedzielę w ostatnim spotkaniu tej grupy Kolumbia zmierzy się z USA. Będzie to mecz o drugie miejsce w grupie, które może (choć nie musi) wystarczyć do awansu z drugiej pozycji.", "Bardzo interesujące było rozegrane w Innsbrucku spotkanie Serbia – Niemcy w grupie F. Lider rankingu ATP Novak Djoković zgodnie z przewidywaniami zdobył punkt w singlu wygrywając 6:2, 6:4 z Janem-Lennardem Struffem , ale w tym momencie doprowadził do remisu 1:1, ponieważ wcześniej Niemiec Dominik Koepfer, pokonał 7:6 (4), 6:4 Filipa Krajinovicia. Djoković wystąpił także w deblu, lecz jego wysiłek na nic się drużynie serbskiej nie przydał, ponieważ para Nikola Cacić/Novak Djoković przegrała bowiem 6:7 (5), 6:3, 6:7 (5) z mocnym duetem niemieckim Kevin Krawietz/Tim Puetz, a Serbowie ponieśli porażkę w całym spotkaniu ulegli Niemcom 1:2.", "Serbia zakończyła już występy w grupie z jednym zwycięstwem i jedną porażką na koncie. W niedzielę reprezentacja Niemiec zmierzy się z Austrią. Wygrana Niemiec zapewni tej drużynie awans do ćwierćfinału. Czy jedno zwycięstwo i jedna porażka wystarczy drużynie Serbii do awansu chociażby z drugiego miejsca, o tym zadecydują także rozstrzygnięcia w pozostałych grupach.", "Bardzo blisko awansu była reprezentacja Szwecji, która po zwycięstwie w pierwszym spotkaniu grupy A z Kanadą, zmierzyła się w sobotę z ekipą Kazachstanu. Kiedy w pierwszym meczu spotkania Michaił Kukuszkin (183. ATP) przegrał z Eliasem Ymerem (171. ATP) 3:6, 6: 7 (4), Szwedzi byli o krok od ćwierćfinału, a gdy w drugim meczu Mikael Ymer (93. ATP) – Alexander Bublik (36. ATP) Szwed wygrał pierwszego seta i prowadził w drugim, awans był już tuż, tuż. Wyżej notowany Kazach  zdołał jednak odwrócić losy meczu wygrywając ostatecznie 3:6, 6:4, 6:0,  a że w deblu para kazachska Andrey Golubev/Ołeksandr Niedowiesow pokonała duet szwedzki Andre Goransson/Robert Lindstedt 6:3, 6:3, spotkanie 2:1 wygrała reprezentacja Kazachstanu.", "W niedzielę drużynę Kazachstanu czeka mecz z Kanadą, która na początek zmagań w grupie B przegrała ze Szwecją 0:3. Zwycięstwo Kazachów zagwarantuje im oczywiście ćwierćfinał. Szwedzi, mimo sobotniej przegranej, wciąż mogą liczyć na awans.", "Niesamowite spotkanie rozegrały w Turynie w grupie A drużyny Australii i Węgier. Wszystkie mecze były trzysetowe, a całe spotkanie zakończone ostatecznie wygraną Australii 2:1 trwało ponad osiem godzin.", "Szczegółowe wyniki: John Millman – Zsombor Piros 6:4, 4:6, 3:6; Alex de Minaur – Marton Fucsovics 7:5, 2:6, 7:6 (2); Alex Bolt/John Peers – Fabian Marozsan/Zsombor Piros 6:3, 5:7 (11), 6:3.", "W tej grupie pozostał jeszcze do rozegrania niedzielny mecz Chorwacja – Węgry. Chorwaci mają na koncie wygraną z Australią, ekipa z Antypodów, zakończyła grupowe zmagania z jedną porażką i jednym zwycięstwem, ale z bilansem setów 2:4. Nie mają więc szans na miejsce w ćwierćfinale.", "W Innsbrucku, w spotkaniu grupy C Wielka Brytania wygrała z Francją 2:1. Brytyjczycy byli pewni zwycięstwa już po grach singlowych. Najpierw Daniel Evans pokonał 7:5, 6:4 Adriana Mannarino, a następnie Cameron Norrie także bez straty partii, choć w drugiej bronił piłek setowych, zwyciężył Arthura Rinderknecha 6:2, 7:6 (6). Jedyny punkt Francuzi zdobyli w deblu, w którym Nicolas Mahut i Rinderknech wygrali 6:1, 6:4 z parą Joe Salisbury/Neal Skupski.", "W tej najbardziej chyba wyrównanej grupie pozostało jeszcze niedzielne spotkanie Wielka Brytania – Czechy. Wszystko wskazuje na to, że zwycięstwo i porażka, przy bilansie setów 3:3, nie wystarczy Trójkolorowym do awansu.", "Możliwych jest jeszcze wiele scenariuszy, dlatego niedzielne mecze, które zakończą fazę grupową zapowiadają się pasjonująco.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Czas na ćwierćfinały. Hiszpania nie obroni trofeum", "date": "\n\t\t\t\t\t\t\t\t\t\t29 listopada, 2021\t\t\t\t\t", "text": ["Najwięcej emocji było w niedzielę w spotkaniu broniącej Pucharu Davisa reprezentacji Hiszpanii z drużyną Rosyjskiej Federacji Tenisowej (Rosjanie wciąż nie mogą występować pod flagą państwową jako reprezentacja kraju). Spotkanie miało olbrzymie znaczenie, decydowało bowiem o pierwszej lokacie w grupie A, a zespół pokonany mógł się pożegnać z turniejem. Ostatecznie 2:1 wygrała drużyna RFT, zajmując pierwsze miejsce, natomiast Hiszpania została wyeliminowana i nie powtórzy sukcesu z roku 2019. Obrońcom Srebrnej Salatery, żeby awansować z drugiej pozycji zabrakło… jednego więcej wygranego seta.", "Spotkanie w Madrycie lepiej rozpoczęła drużyna Hiszpanii, gdyż w pierwszym meczu doświadczony, 40-letni Feliciano Lopez (106. ATP) pokonał w trzech setach 2:6, 6:3, 6:4 piątą “rakietę” rankingu ATP Andrieja Rublowa. Drużynie Rosyjskiej Federacji Tenisowej, uważanej za głównego kandydata do zdobycia trofeum, zajrzało w oczy odpadnięcie z turnieju, ale faworyci jednak sobie poradzili. W drugim meczu Pablo Carreno Busta (20. ATP) przegrał z wiceliderem rankingu ATP Daniiłem Miedwiediewem (2. ATP) 2:6, 6:7 (3), więc w spotkaniu mieliśmy remis 1:1. Hiszpan był blisko doprowadzenia do decydującej partii, w drugim secie prowadził 3:0, ale nie utrzymał przewagi. Doszło do tie-breaka, w którym już wyraźnie lepszy był wicelider rankingu. O losach całego spotkania decydowała zatem gra podwójna. Hiszpanie Marcel Granollers i Feliciano Lopez, choć pierwszego seta rozstrzygnęli na swoją korzyść ostatecznie ulegli parze Asłan Karacew/Andriej Rublow 6:4, 2:6. 4:6 tracąc podanie w 10 gemie rozstrzygającego seta. Ten wynik sprawił, że obrońcy trofeum przegrali spotkanie 1:2 i odpadli z turnieju. Karacew i Rublow, już po tym jak wygrali seta zapewnili swojej drużynie awans, ale ten rezultat sprawił, że odpadli Hiszpanie, a dalej gra…. Serbia.", "W grupie A pierwsze miejsce z dwoma zwycięstwami zajęła tym samym reprezentacja Rosyjskiej Federacji Tenisowej, drugie z jednym zwycięstwem i jedną porażką Hiszpania, a trzecie z dwoma porażkami Ekwador. Wygrana ekipy RFT sprawiła zarazem, że jako drużyny z drugiego miejsca w grupie, w ćwierćfinale znalazły się reprezentacje Szwecji oraz Serbii.", "Największym przegranym okazała się reprezentacja Hiszpanii, która podobnie jak Szwecja i Serbia odniosła w fazie grupowej jedno zwycięstwo oraz poniosła jedną porażkę, wszystkie te drużyny miały bilans meczów w spotkaniach 4:2, ale to ekipa broniąca Pucharu Davisa miała z tej trójki najgorszy bilans setów i została wyeliminowana. Szwecja i Serbia grają dalej, jako dwie drużyny, które awansowały z drugiej pozycji.", "W grupie B najlepsza okazała się reprezentacja Kazachstanu, a awans zapewniając sobie wygraną z Kanadą 3:0", "Kazachowie, którzy w swoim pierwszym spotkaniu wygrali 2:1 ze Szwecją, zwycięstwo z Kanadą zagwarantowali sobie już po meczach w grze pojedynczej. Najpierw Michaił Kukuszkin pokonał 6:3, 6:7 (5), 7:5 Braydena Schnura, a następnie Aleksander Bublik wygrał 6:2, 7:6 (6) z Vaskiem Pospisilem. Także w grze podwójnej, która nie miała już większego znaczenia, lepsza była para kazachska Andriej Gołubiew/Ołeksandr Niedowiesow, która zwyciężyła duet kanadyjski Peter Polansky/Brayden Schnur 6:4, 6:7 (6), 6:1.", "Kanadyjczycy, finaliści poprzedniej edycji Pucharu Davisa zajęli w grupie ostatnią trzecią pozycję, w dwóch spotkaniach ze Szwecją i Kazachstanem wygrywając tylko jednego seta (w niedzielnym deblu). Inaczej być jednak raczej nie mogło, gdy reprezentacja Kanady wystąpiła w Madrycie w składzie dalekim od optymalnego. Nie grali Felix Auger Aliassime, Denis Shapovalov i Milos Raonic, a więc trzech najlepszych tenisistów Kraju Klonowego Liścia. W tej sytuacji nawet nie dziwi specjalnie, że finaliści poprzedniej edycji Pucharu Davisa (w 2019 roku dopiero w wielkim finale ulegli Hiszpanii) okazali się najsłabszą ekipą finałowego turnieju edycji 2020/2021.", "Drugie miejsce w tej grupie zajęła Szwecja, która mając na koncie zwycięstwo i porażkę oraz bilans meczów w spotkaniach 4:2, również znalazła się w 1/4 finału.", "W grupie C, zmagania były bardzo interesujące, a poszczególne spotkania bardzo zacięte i wyrównane. Pierwsze miejsce i awans zapewniła sobie reprezentacja Wielkiej Brytanii, która najpierw pokonała Francję 2:1, a w niedzielę przypieczętowała pierwszą lokatę w grupie wygrywając 2:1 z ekipą Czech.", "Kluczowe spotkanie Brytyjczycy rozpoczęli źle, bowiem w pierwszym meczu Daniel Evans nieoczekiwanie przegrał 2;6, 5:7 z Tomasem Machacem. Ekipa kapitana Leona odwróciła jednak losy spotkania, dzięki wygranej 2:1 meldując się w ćwierćfinale. Do wyniku 1:1 w spotkaniu doprowadził Cameron Norrie, który wprawdzie z pewnymi kłopotami, ale zwyciężył jednak w trzech setach Jiriego Leheckę 6:1, 2:6, 6:1. Natomiast w rozstrzygającym deblu para Joe Salisbury/Neal Skupski pokonała duet Tomas Machac/Jiri Vesely 6:4, 6:2.", "Drugą lokatę w grupie zajęła Francja (zwycięstwo i porażka), a trzecią Czechy (dwie porażki 1:2). Obie drużyny zostały wyeliminowane. Nawet jednak Czesi zaprezentowali się w finałowym turnieju Pucharu Davisa z dobrej strony, a jedną z rewelacji okazał się Tomas Machac, który w obu spotkaniach wygrał swoje mecze w grze pojedynczej z wyżej notowanymi rywalami.", "Z grupy D do ćwierćfinału awansowała Chorwacja. która w swoim pierwszym meczu pokonała Australię 3:0, natomiast w niedzielę wygrała 2:1 z Węgrami.", "Wyniki poszczególnych meczów w niedzielnym spotkaniu Chorwacja – Węgry: Nino Serdarusić – Fabian Marozsan 6:4, 6:4; Marin Cilić – Zsombor Piros 6:4, 5:7, 4:6; Nikola Mektić/Mate Pavić – Fabian Marozsan/Peter Nagy 7:6 (6), 6:2.", "Z turniejem już po fazie grupowej pożegnały się reprezentacje Australii (zwycięstwo i porażka) oraz Węgier (dwie porażki). Trzeba jednak podkreślić bardzo ambitną postawę skazywanej “na pożarcie” drużyny węgierskiej, która w obu spotkaniach stawiała faworytom bardzo zacięty opór i była bliska sprawienia niespodzianki.", "W grupie C wielkiej szansy awansu do ćwierćfinału nie zaprzepaściła reprezentacja Niemiec. Nasi zachodni sąsiedzi po nieoczekiwanym zwycięstwie z Serbią (2:1), w niedzielę przypieczętowali awans wygrywając po trudnej walce z drużyną Austrii 2:1. Na początek Dominik Koepfer (54. ATP) przegrał wprawdzie 1:6. 5:7 z dużo niżej notowanym Jurijem Rodionovem (139. ATP), ale później wszystko potoczyło się po myśli ekipy niemieckiej. Do remisu w spotkaniu doprowadził Jan-Lennard Struff (51. ATP) pokonując 7:5, 6:4 Dennisa Novaka (118. ATP), a zwycięski punkt na wagę wygranej w spotkaniu i zarazem awansu, zdobyła para Kevin Krawietz/Tim Puetz pokonując duet austriacki Oliver Marach/Philipp Oswald 6:3, 6:4. Sukces Niemców należy podkreślić, gdyż muszą radzić sobie bez najlepszego zawodnika Alexandra Zvereva (3. ATP), złotego medalisty przeprowadzonych z rocznym “poślizgiem” dopiero w 2021 roku Igrzysk Olimpijskich Tokio 2020, triumfatora zakończonego 21 listopada w Turynie turnieju Nitto ATP Finals 2021.", "Austriacy, bez swojego najlepszego tenisisty Dominica Thiema, mimo że występowali przed własną widownią i walczyli bardzo ambitnie, ulegli zarówno Serbii jak i Niemcom i zostali wyeliminowani.", "Serbia z liderem rankingu ATP tenisistów Novakiem Djokoviciem w składzie, dzięki korzystnym dla tej drużyny rozstrzygnięciom w innych spotkaniach, awansowała, oprócz reprezentacji Szwecji, jako jeden z dwóch zespołów z drugiej pozycji w grupie.", "Z grupy E awans już w sobotę zapewniła sobie reprezentacja Włoch. Niedzielne spotkanie USA – Kolumbia, mogło ewentualnie którejś z drużyn stworzyć nadzieje na “przebicie się” do ćwierćfinału z drugiej pozycji w grupie, ale tylko w przypadku bardzo wyraźnego zwycięstwa, Wygrana Kolumbii 2:1 oznacza, że oba zespoły odpadły z rywalizacji. Kolumbia z jednym zwycięstwem i jedną porażką, natomiast USA z dwoma porażkami. Amerykanie, którzy po Puchar Davisa sięgali jak dotąd najczęściej (32 razy) na kolejny triumf muszą jeszcze poczekać.", "W niedzielnym spotkaniu pierwszy punkt zdobył dla USA Frances Tiafoe (38. ATP) pokonując Nicolasa Meiję (275. ATP) 4:6, 6:3, 7:6 (7), wyrównał Daniel Elahi Galan Riveros (111. ATP) wygrywając z Johnem Isneren (24. ATP) w trzech setach 3:6, 6:3, 7:6 (5). O wygranej ekipy Kolumbii 2:1 przesądził mecz gry podwójnej, w którym para Juan Sebastian Cabal/Robert Farah zwyciężyła parę amerykańską Reilly Opelka/Jack Sock. Amerykanie tuż przed meczem desygnowali do gry Reilly’ego Opelkę zamiast Johna Isnera, który musiałby wyjść na kort zaledwie kilka minut po meczu singlowym, ale i tak nie mający większego znaczenia debel trwał bardzo krótko. Amerykanie skreczowali po trzech gemach pierwszego seta, przegrywając w tym momencie 0:3.", "Rosyjska Federacja Tenisowa – Szwecja (Madryt)", "Kazachstan – Serbia (Madryt)", "Chorwacja – Włochy (Turyn)", "Wielka Brytania – Niemcy (Innsbruck)", "Ćwierćfinały rozgrywane będą, po jednym każdego dnia, od poniedziałku 29 listopada do czwartku 2 grudnia 2021. W poniedziałek pierwszy ćwierćfinał Chorwacja – Włochy w hali Pala Alpitour w Turynie (godz. 16).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open jednak bez Novaka Djokovicia?", "date": "\n\t\t\t\t\t\t\t\t\t\t29 listopada, 2021\t\t\t\t\t", "text": ["Lider rankingu ATP pozostaje sceptyczny wobec szczepień, wciąż nie ma go w gronie zaszczepionych. Władze stanu Victoria, w którym położone jest Melbourne podjęły już decyzję, że w turnieju będą mogli wystąpić wyłącznie tenisiści i tenisistki zaszczepieni.", "– Każdy ma prawo decydować o swoim zdrowiu. On ma prawo decydować tak, jak chce. Ja bym tam nie pojechał. A on jest moim synem, więc wy wywnioskujcie sami – powiedział w wywiadzie dla serbskiej TV Prva ojciec tenisisty Srdjan Djoković.", "Czy lider rankingu ostatecznie zagra w Melbourne? – On chciałby tego z całego serca, ponieważ jest sportowcem i my też byśmy tego chcieli. Jednak pod tymi warunkami prawdopodobnie to się nie stanie – podkreślił Srdjan Djoković. – To było nieuprzejme ze strony władz stanowych w Australii. Dali sobie samym prawo, żeby wywoływać dziewięciokrotnego mistrza Australian Open. A jeśli chodzi o możliwość wystąpienia w turnieju po odbyciu 14-dniowej kwarantanny, rewelacyjnie to wymyślili, więc niech oni sami grają na turnieju – zakończył wywiad dla TV Prva Srdjan Djoković.", "Występ Novaka Djokovicia w Melbourne wydaje się zatem coraz mniej prawdopodobny.", "Możemy tylko dodać, że słynny serbski tenisista stanąłby w styczniu przed szansą wygrania Australian Open po raz dziesiąty w karierze oraz sięgnięcia po 21 tytuł wielkoszlemowy w grze pojedynczej, co dałoby mu pozycję samodzielnego lidera klasyfikacji wszech czasów. Obecnie 20 tytułów wielkoszlemowych w singlu mają także Szwajcar Roger Federer i Hiszpan Rafael Nadal.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz trenował z dziećmi w ramach Rakiet LOTOSU", "date": "\n\t\t\t\t\t\t\t\t\t\t24 listopada, 2021\t\t\t\t\t", "text": ["– Cieszę się, że mogłem tu znowu przyjechać i spotkać z dzieciakami, tak jak przed rokiem. Widzę, że niektórzy trochę podrośli, a przede wszystkim niektórzy zrobili wyraźne postępy w grze. Miło jest zobaczyć te same twarze na korcie, bo to znaczy, że one wciąż trenują i być może część z nich będzie kiedyś zawodowo grać w tenisa – powiedział Hurkacz.", "– Sam dobrze wiem, co znaczy dla dzieci spotkanie ze znanym tenisistą, czy sportowcem, kiedy się samemu trenuje daną dyscyplinę. To jest zawsze dodatkowa motywacja i wspomnienia na całe życie. Jak miałem 11 czy 12 lat podawałem piłki na meczu Łukasza Kubota podczas challengera ATP we Wrocławiu i to były niesamowite emocje. Po kilka latach miałem okazję, już jako zawodnik, spotkać Łukasza na korcie i w reprezentacji – dodał.", "Hubert miał okazję odbijać na korcie piłki z dziećmi, a rozdając autografy nieoczekiwanie znalazł się w krzyżowym ogniu pytań. Swoim potencjalnym następcom musiał zdradzić ile czasu spędzał na korcie w ich wieku, jakich ćwiczeń poza kortem najbardziej nie lubi, albo co najbardziej lubi jeść z rzeczy, których sportowiec jeść nie powinien itp. Potem przyszedł czas na pytania od przedstawicieli mediów.", "– Jestem zadowolony z tego, co udało mi się w tym roku osiągnąć, choć wiadomo, że zawsze jest pewien niedosyt, że można było więcej. Rok temu przyjechałem na GAT jako 30 zawodnik na świecie, teraz jestem już dziewiąty. Mam nadzieję, że jak się tu zobaczymy za rok to będę jeszcze wyżej w rankingu. Nie stawiam sobie jakiś konkretnych celów rankingowych czy wynikowych, ale wiadomo, że chciałbym w przyszłym sezonie się jeszcze poprawić swoją grę, pozycję w czołówce no i wiadomo wygrać parę turniejów – powiedział Hurkacz.", "Narodowy Program Upowszechniania Tenisa – Rakiety LOTOSU jest jednym z największych przedsięwzięć Polskiego Związku Tenisowego popularyzujących tę dyscyplinę w kraju. Jest możliwy dzięki zaangażowaniu Grupy LOTOS, Ministerstwa Sportu i Turystyki (poprzednio Ministerstwa Kultury, Dziedzictwa Narodowego i Sportu) oraz Agencji Rozwoju Przemysłu.", "– Bierze w nim udział prawie cztery tysiące dzieci do lat 10, a zaangażowane jest w niego około 60 klubów w całej Polsce, zapewniając dwa razy w tygodniu treningi i dbając o ich rozwój sportowy. Takie spotkanie, jak to dzisiejsze, to dla nich niesamowite przeżycie, bo mają okazję spotkać świetnego polskiego tenisistę, który trenował w Polsce i tu rozpoczął wielką międzynarodową karierę. A to znaczy, że każde z nich może to samo osiągnąć, a może nawet więcej. Takie spotkania powodują entuzjazm i zwiększają motywację do pracy, dlatego cieszymy się, że Hubert już po raz drugi odwiedził nas i trenował z dzieciakami z naszego klubu – powiedział Mariusz Ozdoba prowadzący Gdańską Akademię Tenisową.", "System nauczania pozwala płynnie przechodzić do wyższej kategorii wiekowej (do lat 12), a uczestnicy objęci są jednocześnie Program Identyfikacji Talentów PZT, ukierunkowanym na dzieci o szczególnych predyspozycjach, mających potencjalnie największe szanse stać się w przyszłości wyczynowymi zawodnikami i reprezentantami Polski.", "Polski Związek Tenisowy dba również o to, by dzieci mogły poznać swoich sportowych idoli. W lipcu, podczas 95. Narodowych Mistrzostw Polski w Bytomiu, liczna grupa uczestników Narodowego Programu Upowszechniania Tenisa – Rakiety LOTOSU wzięły udział w pokazowym treningu z udziałem Agnieszki Radwańskiej i Jerzego Janowicza.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Peng Shuai pokazała się publicznie. Jest reakcja WTA", "date": "\n\t\t\t\t\t\t\t\t\t\t21 listopada, 2021\t\t\t\t\t", "text": ["Post opublikowany przez China Open w serwisie społecznościowym Weibo nie wspominał, ani o zniknięciu Peng, ani o jej oskarżeniach. Pokazano Peng stojącą obok kortu, machającą i podpisującą duże pamiątkowe piłki tenisowe dla dzieci – informuje dziennikarz ESPN.", "Film z wydarzenia został opublikowany w mediach społecznościowych przez chińskie media państwowe.", "Jest już także reakcja WTA. – Chociaż dobrze jest ją widzieć, nie jest jasne, czy jest wolna i może samodzielnie podejmować decyzje i działania, bez przymusu lub ingerencji z zewnątrz. Sam ten film jest niewystarczający. Nadal martwię się o zdrowie i bezpieczeństwo Peng Shuai oraz o to, że zarzut napaści na tle seksualnym jest cenzurowany i zamiatany pod dywan. Nasze stosunki z Chinami znajdują się na rozdrożu – napisał w oświadczeniu szef WTA Steve Simon.", "W podobnym tonie wypowiedział się David Haggerty, prezes Międzynarodowej Federacji Tenisowej, członek Międzynarodowego Komitetu Olimpijskiego. – Główną troską federacji jest bezpieczeństwo i dobro Peng Shuai. Nagrania z nią w ten weekend wydają się być pozytywnym krokiem, ale nadal będziemy szukać bezpośredniego zaangażowania i potwierdzenia od niej samej, że jest bezpieczna i ma się dobrze – przekazał Haggerty.", "Przypomnijmy, od kilku dni trwa akcja w mediach społecznościowych pod hasztagiem #WhereIsPengShuai (z ang. “Gdzie jest Peng Shuai”), do której dołączali kolejni przedstawiciele świata tenisa. Swoje posty zamieściły między innymi Serena Williams, Naomi Osaka, Chris Evert czy Alize Cornet. Post na ten temat zamieściła również Agnieszka Radwańska (czytaj też ", ")", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa. Emocje w pierwszym dniu", "date": "\n\t\t\t\t\t\t\t\t\t\t26 listopada, 2021\t\t\t\t\t", "text": ["W Madrycie Szwecja pokonała Kanadę 3:0. Finaliści poprzedniej edycji (dopiero w wielkim finale decydującym o zdobyciu tytułu Kanada przegrała z Hiszpanią 0:2) nie ugrali nawet jednego seta. Sam wynik byłby sporą niespodzianką, gdyż Szwecja nie jest obecnie tenisową potęgą jak w latach 70., 80. i 90. XX wieku. Lepszych tenisistów ma obecnie Kanada, ale spotkanie mogłoby potoczyć się zupełnie inaczej. gdyby Kanadyjczycy występowali w silniejszym składzie. Teraz z stalicy Hiszpanii nie grają jednak Felix Auger-Aliassome (11. ATP), Denis Shapovalov (14. ATP), czy jeszcze nie tak dawno klasyfikowany w TOP-10, w 2016 roku nawet na trzeciej pozycji Milos Raonic (obecnie 70. ATP). Tenisiści. którzy, wystąpili są jednak nieco niżej notowani od swoich przeciwników ze Szwecji i nie dali rady. Losy spotkania były rozstrzygnięte już po meczach w grze pojedynczej, a sukces Szwedom zapewnili bracia Ymer. Najpierw Elias Ymer (171. ATP) pokonał 6:4, 6:2 Stevena Dieza (264. ATP ), a następnie Mikael Ymer (93. ATP) wygrał 6:4, 6:4 z Vaskiem Pospisilem (133. ATP). W grze podwójnej Vasek Pospisil i Brayden Schnur też przegrali ulegając szwedzkiej parze Andre Goransson/Robert Lindstedt 6:7 (5), 4:6.", "W grupie B, w której grają drużyny Szwecji i Kanady, jest jeszcze Kazachstan.", "W Innsbrucku, w pierwszym spotkaniu grupy C, Francja wygrała z Czechami 2:1. Właśnie w stolicy Tyrolu było w czwartek najwięcej emocji. Na początek niespodziankę sprawił Tomas Machac (143. ATP), który pokonał doświadczonego, wyżej notowanego Richarda Gasqueta, 7:6 (3), 6:2. Nadzieje Francuzów przedłużył Adrian Mannarino (71. ATP). Jiri Vesely (82. ATP) był bliski sprawienia niespodzianki, ostatecznie przegrał jednak z Mannarino 7:6 (1), 4:6, 2:6. Vesely w drugim secie był “o włos” od odrobienia w 10. gemie straty przełamania, ale nie dał rady, a w secie trzecim dominował już Francuz. W deblu wygraną Trójkolorowym zapewnili mistrzowie French Open 2021, triumfatorzy Nitto ATP Finals 2021 Pierre-Hugues Herbert i Nicolas Mahut pokonując, wprawdzie nie bez kłopotów, parę czeską Tomas Machac /Jiri Lehecka 3:6, 6:4, 6:3.", "W tej grupie gra jeszcze Wiellka Brytania.", "Spośród spotkań pierwszej kolejki, jako najbardziej wyrównana, zapowiadała się konfrontacja drużyn Chorwacji i Australii w grupie D w Turynie. Rzeczywiście było interesująco, a spotkanie wygrała Chorwacja 3:0. Na początek o sporą niespodziankę postarał się Borna Golo (276. ATP), który pokonał w dwóch setach dużo wyżej klasyfikowanego Alexeia Popyrina (61. ATP) 7:6 (5), 7:5. To było kluczowe, zaś o wygranej Chorwatów przesądził Marin Cilić (30. ATP), zwyciężając Alexa De Minaura (34. ATP) 6:1, 5:7, 6:4. Cilić dał wygraną Chorwatom, choć w decydującym secie przegrywał na początku 0:2. Sukces drużyny Chorwacji przypieczętował uważany za najlepszą parę deblową na świecie duet Nikola Mektić/Mate Pavić, pokonując parę Alex De Minaur/John Peers 6:3, 6:1.", "W grupie D są jeszcze Węgry.", "W piątek rozpocznie się rywalizacja w pozostałych trzech grupach. W Madrycie, w grupie A, broniąca trofeum Hiszpania, która musi sobie radzić bez Rafaela Nadala i Roberto Bautisty Aguta, zmierzy się z Ekwadorem (w tej grupie jest jeszcze bardzo silny zespół Rosyjskiej Federecji Tenisowej), który tworzą Daniił Miedwiediew, Andriej Rublow i Asłan Karacew. W Innsbrucku w meczu grupy F Serbia, w składzie z liderem rankingu ATP Novakiem Djokoviciem grać będzie z Austrią, w składzie której nie ma Dominica Thiema (trzecią drużyną w grupie jest występująca bez mistrza olimpijskiego, triumfatora Nitto ATP Finals 2021 Alexandra Zvereva reprezentacja Niemiec). W Turynie dojdzie do spotkania grupy E Włochy – USA ( w tej grupie jest jeszcze reprezentacja Kolumbii).", "26. listopada: Hiszpania – Ekwador", "27. listopada: Rosja – Ekwador", "28. listopada: Hiszpania Rosja", "27. listopada: Kazachstan – Szwecja", "28. listopada: Kanada – Kazachstan", "27. listopada: Francja – Wielka Brytania", "28. listopada: Wielka Brytania – Czechy", "27. listopada: Australia – Węgry", "28. listopada: Chorwacja – Węgry", "26. listopada: USA – Włochy", "27. listopada: Włochy – Kolumbia", "28. listopada: USA – Kolumbia", "26. listopada: Serbia – Austria", "27. listopada: Serbia – Niemcy", "28. listopada: Niemcy – Austria", "W fazie grupowej każdy zespół rozegra po dwa spotkania. Do ćwierćfinału awansują zwycięzcy sześciu grup oraz dwie najlepsze ekipy z drugich miejsc. W Madrycie grają zespoły grup A i B,  w stolicy Hiszpanii odbędą się też dwa ćwierćfinały (tu trafią drużyny z drugich miejsc), oba półfinały oraz finał. W Innsbrucku występują ekipy z grupy C i F, których zwycięzcy zmierzą się w ćwierćfinale. Z kolei Turyn jest miejscem zmagań w grupach, D i E, których najlepsze drużyny utworzą parę ćwierćfinałową.", "Do turnieju finałowego Pucharu Davisa edycji 2022 bezpośrednio zakwalifikują się tylko uczestnicy meczu decydującego o tytule (niedziela, 5 grudnia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Hurkacz w TOP 10 rankingów", "date": "\n\t\t\t\t\t\t\t\t\t\t22 listopada, 2021\t\t\t\t\t", "text": ["Iga Świątek i Hubert Hurkacz, mimo niezbyt udanych występów w AKRON WTA Finals 2021 w Guadalajarze (Świątek) i Nitto ATP Finals w 2021 w Turynie (Hurkacz) zachowali dziewiąte lokaty  co oznacza, że zakończą rok w TOP 10. Po raz pierwszy w historii Polska będzie miała na koniec roku swojego przedstawiciela w czołowej dziesiątce zarówno tenisistek, jak i tenisistów.", "Dodajmy, że Hubert Hurkacz po raz kolejny zapisuje się w historii, jest bowiem pierwszym polskim tenisistą, który zakończy rok w TOP 10 rankingu ATP.", "1. Ashleigh Barty (Australia) – 7582 pkt., 2. Aryna Sabalenka (Białoruś) – 6380 pkt., 3. Garbine Muguruza (Hiszpania) – 5685 pkt., 4. Karolina Pliskova (Czechy) – 5135 pkt., 5. Barbora Krejcikova (Czechy) – 5008 pkt., 6. Maria Sakkari (Grecja) – 4385 pkt., 7. Anett Kontaveit (Estonia) – 4351 pkt., 8. Paula Badosa Gibert (Hiszoania) – 3849 pkt., 9. Iga Świątek 3786 pkt., 10. Ons Jabeur (Tunezja) – 3455 pkt., 11. Anastazja Pawluczenkowa (Rosja) – 3076 pkt., 12. Sofia Kenin (USA) – 2971 pkt,. 13. Naomi Osaka (Japonia) – 2956 pkt., 14. Elena Rybakina (Kazachstan) – 2855 pkt., 15. Elina Svitolina (Ukraina) – 2726 pkt., 16. Angelique Kerber (Niemcy) – 2671 pkt., 17. Petra Kvitova (Czechy) – 2660 pkt., 18. Jessica Pegula (USA) – 2650 pkt., 19. Emma Raducanu (Wielka Brytania) – 2622 pkt., 20. Simona Halep (Rumunia) – 2576 pkt.", "Liderką pozostaje, mimo że od zwycięskiego dla siebie turnieju w Wimbledonie nie gra, Australijka Ashleigh Barty. Triumfatorka zakończonego w środę AKRON WTA Finals 2021 Hiszpanka Garbine Muguruza awansowała na trzecią pozycję. Najwyższe w karierze siódme miejsce zajmuje finalistka turnieju w Guadalajarze Estonka Anett Kontaveit. W TOP 10, w porównaniu z poprzednim notowaniem rankingu, nie ma “nowych” tenisistek.", "Iga Świątek (20 lat) jest najmłodszą zawodniczką w TOP 10, w TOP 20 młodsza od Polki jest tylko rewelacyjna zwyciężczyni US Open 2021, Brytyjka Emma Raducanu (19 lat). Najmłodszą tenisistką szerszej  czołówki jest 22. obecnie Amerykanka Cori Gauff (17 lat). Na 24 pozycji plasuje się 19-letnia rewelacyjna finalistka US Open 2021, Kanadyjka Leylah Annie Fernandez.", "Warto jeszcze podać. że 40. miejsce zajmuje słynna Amerykanka Serena Williams, zaś na 46 pozycji jest sklasyfikowana Kanadyjka Bianca Vanessa Andreescu.", "57. Magda Linette – 1142 pkt., 102. Magdalena Frech – 783 pkt., 153. Katarzyna Kawa – 474 pkt., 213.  Urszula Radwańska – 324 pkt., 342.Maja Chwalińska – 176 pkt., 387. Weronika Falkowska – 148 pkt., 480. Martyna Kubka – 96 pkt., 513. Katarzyna Piter – 89 pkt., 691. Natalia Siedliska – 49 pkt., 800. Anna Hertel – 35 pkt., 806. Paula Kania-Choduń – 34 pkt., 1022. Joanna Zawadzka – 18 pkt., 1062. Stefania Rogozińska-Dzik – 16 pkt., 1128. Weronika Baszak – 13 pkt., 1335. Aleksandra Jeleń – 7 pkt., 1459. Daria Kuczer – 5 pkt., 1479. Julia Oczachowska – 4 pkt.", "W rankingu ATP turniej Nitto ATP Finals 2021 w Turynie nie wprowadził poważniejszych zmian. Pierwszego miejsca na koniec roku już wcześniej był pewny Serb Novak Djoković. Mimo porażki w finale  drugą lokatę zachował Rosjanin Daniił Miedwiediew. Dzięki triumfowi w Turynie na trzeciej pozycji umocnił się Niemiec Aleksander Zverev. Do TOP 10 powrócił po tygodniowej przerwie Włoch Jannik Sinner, który zdobył punkty, jako rezerwowy wygrywając jeden mecz podczas Nitto ATP finals 2021. Przez to, tylko przez tydzień w czołowej dziesiątce  plasował się Kanadyjczyk Felix Auger-Aliassime, który w poprzednim notowaniu “wypchnął” z niej młodego Włocha.", "1. Novak Djoković (Serbia) – 11540 pkt., 2. Daniił Miedwiediew (Rosja) –  8640 pkt., 3. Alexander Zverev (Niemcy) – 7840 pkt., 4. Stefanos Tsitsipas (Grecja) – 6540 pkt., 5. Andriej Rublow (Rosja) – 5150 pkt., 6. Rafael Nadal (Hiszpania) – 4875 pkt., 7. Matteo Berrettini (Włochy) – 4568 pkt., 8. Casper Ruud (Norwegia) –  4160 pkt., 9. Hubert Hurkacz – 3706 pkt., 10. Jannik Sinner (Włochy) – 3350 pkt., 11. Felix Auger-Aliassime (Kanada) – 3308 pkt., 12. Cameron Norrie (Wielka Brytania) – 2945 pkt., 13. Diego Schwartzman (Argentyna) – 2625 pkt., 14. Denis Shapovalov (Kanada) – 2475 pkt., 15. Dominic Thiem (Austria) – 2425 pkt., 16. Roger Federer (Szwajcaria) – 2385 pkt., 17. Cristian Garin (Chile) – 2353 pkt., 18. Asłan Karacew (Rosja) – 2351 pkt., 19. Roberto Bautista-Agut (Hiszpania) – 2260 pkt., 20. Pablo Carreno-Busta (Hiszpania) – 2230 pkt.", "116. Kamil Majchrzak – 633 pkt., 170. Kacper Żuk – 404 pkt., 432. Daniel Michalski – 88 pkt., 459. Paweł Ciaś – 79 pkt., 500. Jerzy Janowicz – 68 pkt., 655. Michał Dembek – 40 pkt., 774. Wojciech Marek – 25 pkt., 819. Maciej Rajski – 21 pkt., 854. Jan Zieliński – 18 pkt., 962. Yann Wójcik – 13 pkt.", "Poza już wymienionymi, w rankingu sklasyfikowanych jest jeszcze 18 kolejnych polskich tenisistów, przy czym dwucyfrowy dorobek (10 pkt.) ma jeszcze tylko zajmujący 1039 lokatę Szymon Kielan.", "Ranking deblistek otwiera Czeszka Katerina Siniakova, która wyprzedza rodaczkę Barborę Krejcikovą, swoją partnerkę z pary. Czeszki w kończącym się 2021 roku wygrały między innymi French Open. AKRON WTA Finals w Guadalajarze, a także zdobyły złoty medal przesuniętych na 2021 rok Igrzysk Olimpijskich Tokio 2020.", "Z Polek w rankingu deblistek najwyżej jest Iga Świątek – 41 miejsce. Magda Linette zajmuje 56, a Katarzyna Piter 94 lokatę.", "Na czele rankingu deblistów Chorwat Mate Pavić, przed swoim rodakiem i deblowym partnerem Nikolą Mekticiem. Chorwaci w 2021 roku wygrali aż dziewięć turniejów, w tym wielkoszlemowy Wimbledon i turniej olimpijski.", "Najwyżej klasyfikowanym polskim deblistą pozostaje Łukasz Kubot – 34 lokata. Tu Hubert Hurkacz jest 82, Jan Zieliński 95, a Szymon Walków 116.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Początek zmagań o Puchar Davisa. Madryt, Turyn i Innsbruck", "date": "\n\t\t\t\t\t\t\t\t\t\t25 listopada, 2021\t\t\t\t\t", "text": ["W poprzedniej edycji turniej finałowy w całości rozegrany został w Madrycie. Tym razem, aby zwiększyć zainteresowanie imprezą, ITF (Międzynarodowa Federacja Tenisowa) postanowiła zwiększyć liczbę miast, w których wystąpią czołowi tenisiści świata. Turniej finałowy odbędzie się w dniach 25-listopada – 5 grudnia w Madrycie, Innsbrucku i Turynie. W Austrii i we Włoszech toczyć się będzie rywalizacja w dwóch spośród sześciu grup oraz jedno spotkanie ćwierćfinałowe. Natomiast Madryt będzie gospodarzem zmagań w dwóch grupach, dwóch spotkań ćwierćfinałowych, obu półfinałów oraz spotkania finałowego.", "W finałowym turnieju uczestniczyć będzie 18 reprezentacji, które zostały podzielone na sześć grup po trzy drużyny. Awans do ćwierćfinału uzyskają zwycięzcy grup oraz dwie ekipy z najlepszym bilansem, które w grupach zajmą drugie miejsce. Każde spotkanie to dwa mecze grze pojedynczej oraz mecz deblowy.", "Grupa A: Hiszpania, Rosyjska Federacja Tenisowa (RFT), Ekwador", "Grupa B: Kanada, Kazachstan, Szwecja", "Dwa ćwierćfinały: zwycięzca grupy A – drużyna z 2. miejsca; zwycięzca grupy B – drużyna z 2. miejsca", "Półfinały i finał", "Grupa C: Francja, Wielka Brytania, Czechy", "Grupa F: Serbia, Niemcy, Austria", "Ćwierćfinał: zwycięzca grupy C – zwycięzca grupy F", "Grupa D: Chorwacja, Australia, Węgry", "Grupa E: USA, Włochy, Kolumbia", "Ćwierćfinał: zwycięzca grupy D – zwycięzca grupy E", "Reprezentacji Hiszpanii bardzo trudno będzie obronić trofeum, wystąpią bowiem bez Rafaela Nadala. Najlepszy hiszpański tenisista, 20-krotny triumfator turniejów wielkoszlemowych, który od dłuższego czasu zmagał się z kontuzją stopy i od porażki z Serbem Novakiem Djokoviciem w półfinale French Open 2021 rozegrał zaledwie dwa mecze, planuje powrót na korty dopiero w grudniu podczas turnieju w Abu Zabi. Rafa zamierza również wystąpić w jednym ze styczniowych turniejów w Australii, a następnie w rozpoczynającym się 17 stycznia wielkoszlemowym Australian Open 2022.", "Reprezentacja Polski prowadzona przez kapitana Mariusza Fyrstenberga, która na początku marca w hali Arena-Kalisz wygrała 3:1 z ekipą Salwadoru, ma zapewnione prawo gry w przyszłorocznych barażach o miejsce w Grupie Światowej I (bezpośrednie zaplecze elity).", "Występ reprezentacji Polski w turnieju finałowym będzie możliwy najwcześniej w 2023 roku, oczywiście jeśli w przyszłym sezonie 2022 polscy tenisiści wygrają dwa spotkania, oraz pomyślnie przebrną wiosenne kwalifikacje za dwa lata.", "– Uważam, że mamy młodą i perspektywiczną drużynę, którą stać na grę w finałowym turnieju Pucharu Davisa – mówi kapitan daviscupowej reprezentacji Polski Mariusz Fyrstenberg.", "Naszym zdaniem, rzeczywiście stać polską reprezentację na miejsce w turnieju finałowym. Z Salwadorem Polacy poradzili sobie pewnie, choć w drużynie zabrakło w marcowym spotkaniu w Kaliszu Huberta Hurkacza (grali Kamil Majchrzak, Kacper Żuk, a kiedy losy spotkania były już rozstrzygnięte zagrał także Wojciech Marek). Zwłaszcza przy wysokiej formie Hubiego, w grze podwójnej wciąż jeszcze mogąc liczyć na Łukasza Kubota (w Kaliszu wystąpił w deblu z Janem Zielińskim, a wygrana polskiej pary zapewniła Polakom zwycięstwo w całym spotkaniu), z pewnością możemy mieć reprezentację mieszczącą się wśród 18 uczestników rywalizacji o “Srebrną Salaterę”. To jedno z najstarszych i bardzo prestiżowych trofeów w światowym sporcie w ogóle. Puchar Davisa, choć pod taka nazwą, od nazwiska fundatora rozgrywany jest dopiero od roku 1945, ma grubo ponad 100-letnią tradycje. Po raz pierwszy mecz o “Srebrną Salaterę” odbył się 10 sierpnia 1900 roku między reprezentacjami USA i Wielkiej Brytanii. Wygrała ekipa Stanów Zjednoczonych.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jest kalendarz WTA i ATP na początek 2022 roku. Gdzie zagrają Polacy?", "date": "\n\t\t\t\t\t\t\t\t\t\t27 listopada, 2021\t\t\t\t\t", "text": ["Najważniejszą imprezą początku sezonu będzie oczywiście wielkoszlemowy turniej Australian Open 2022, który rozegrany zostanie w dniach 17-30 stycznia 2022 roku w Melbourne. Ponieważ zapadła już decyzja, że w turnieju będą mogli wystąpić wyłącznie tenisiści i tenisistki w pełni zaszczepieni będą oni mieli możliwość przybycia do Australii już pod koniec grudnia i wzięcia udziału w imprezach poprzedzających, zaczynających się na samym początku przyszłego roku. A będzie w czym wybrać.", "W dniach 1-9 stycznia rozgrywany będzie turniej ATP Cup w Sydney. Prawo udziału w imprezie, dzięki wysokiej pozycji Huberta Hurkacza w rankingu ATP ma zagwarantowane również reprezentacja Polski. Nie jest jeszcze znany skład biało-czerwonych, ale nasi tenisiści raczej w turnieju wystąpią. Niemal w tym samym czasie odbywać się będą turnieje ATP i WTA w Adelajdzie (2-9 stycznia) oraz w Melbourne (3-9 stycznia).", "Wiadomo już, że w pierwszym tygodniu 2022 roku w Adelajdzie zostanie rozegrany turniej WTA 500 oraz turniej ATP 250, natomiast w drugim tygodniu (9-15 stycznia) imprezy rangi WTA 250 oraz ATP 250. Bardzo możliwe, że tytułu w imprezie Adelaide International 2022 rangi WTA 500 tytułu bronić będzie Iga Świątek, która w lutym bieżącego roku pokonała w finale Szwajcarkę Belindę Bencić 6:2, 6:2.", "W drugim tygodniu przyszłego roku (w dniach 9-15 stycznia) oprócz turniejów w Adelajdzie tenisistki i tenisiści będą mogli wystąpić w turniejach WTA 500 oraz ATP 250 w Sydney.", "W tym czasie (10-14 stycznia) w stolicy stanu Wiktoria toczyć się już będą trzystopniowe kwalifikacje do Australian Open 2022. Rozważano wprawdzie możliwość przeprowadzenia kwalifikacji na Bliskim Wschodzie (tak było w roku 2021), ale skoro wszyscy muszą być zaszczepieni przeciw COVID-19, nic nie stoi na przeszkodzie, żeby kwalifikacje odbyły się w Melbourne.", "Tymczasem jeszcze w roku 2021 najlepsza obecnie polska tenisistka Iga Świątek, krótko przed Świętami Bożego Narodzenia (18-19 grudnia), weźmie udział w imprezie Africa Cares Tennis Challenge 2021 w Johannesburgu w RPA. Tenisistka z Raszyna ma rozegrać dwa mecze: najpierw w sobotę 18 grudnia z mistrzynią US Open 2017 Amerykanką Sloane Stephens, a dzień później, w niedzielę 19 grudnia, z Rumunką Simoną Halep.", "Iga Świątek – Sloane Stephens", "Zoe Isabella Kurger/Dustin Brown – Martina Hingis/Khololwam Montsi", "Venus Williams – Simona Halep", "Venus Williams – Sloane Stephens", "Iga Świątek – Simona Halep", "Venus Williams/ Martina Hingis – Sloane Stephens/Zoe Kruger", "Team A to: Venus Williams. Iga Świątek, Martina Hingis i Khololwam Montsi;", "Team B to: Simona Halep, Sloane Stephens, Zoe Isabella Kurger, Dustin Brown", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "#WhereIsPengShuai? Gdzie jest Peng Shuai? Pyta cały świat", "date": "\n\t\t\t\t\t\t\t\t\t\t19 listopada, 2021\t\t\t\t\t", "text": ["“Dlaczego musiałeś to zrobić? Dlaczego zmuszałeś mnie do seksu z tobą? Przez lata patrzyłam w lustro i zadawałam sobie pytanie, czy nadal jestem człowiekiem. Dziś czuję się, jak chodzący trup” – napisała 35-letnia obecnie tenisistka, była liderka rankingu WTA deblistek, dwukrotna mistrzyni wielkoszlemowa w grze podwójnej (Wimbledon 2013, French Open 2014 i triumfatorka WTA Finals 2013 w parze z Tajwanką Hsieh Su-wei.). W rankingu WTA w grze pojedynczej najwyżej klasyfikowana na 14. pozycji. Jej wykorzystywanie seksualne miało trwać 10 lat, a tenisistka oskarżyła polityka o zmuszanie ją do stosunków i znęcanie psychiczne.", "Post został wprawdzie usunięty po około 30 minutach, ale sprawa i tak zdążyła zrobić się głośna, gdyż dotyczy znanej tenisistki i znanego polityka z Chin.", "Coraz szersze kręgi zatacza akcja w mediach społecznościowych pod hasztagiem #WhereIsPengShuai (z ang. “Gdzie jest Peng Shuai”), dołączają do akcji kolejni przedstawiciele świata tenisa. Swoje posty zamieściły już między innymi Serena Williams, Naomi Osaka, Chris Evert czy Alize Cornet. Post na ten temat zamieściła również Agnieszka Radwańska.", "Naomi Osaka i Serena Williams zaapelowały o przeprowadzenie śledztwa w tej sprawie.", "“Jestem zdruzgotana i wstrząśnięta wiadomością o mojej rówieśniczce, Peng Shuai. Mam nadzieję, że jest bezpieczna i jak najszybciej zostanie odnaleziona. Trzeba to zbadać i nie wolno nam milczeć” – napisała Amerykanka na Twitterze.", "Dołączają także inni przedstawiciele świata sportu, na przykład Zbigniew Boniek.", "Głos zabrał już także lider rankingu ATP Serb Novak Djoković, który nazwał sprawę “szokującą”.", "Nikt raczej nie wierzy, że tenisistka zniknęła dobrowolnie, a jeszcze większe zaniepokojenie jej losem wzbudzł e-mail, jakiego tenisistka rzekomo sama miała wysłać bezpośrednio do szefa WTA Steve’a Simona, w którym twierdzi, że zarzuty są nieprawdziwe. ", "“Nie jestem zaginiona, nic mi też nie grozi. Odpoczywam w domu i wszystko jest w porządku. Dziękuję za troskę” – miała napisać chińska tenisistka. Tyle tylko, że informację podały… chińskie media państwowe i nie ma żadnej pewności, że rzeczywiście są to słowa samej Peng Shuai. Są co do tego poważne wątpliwości.  Zwłaszcza, że tenisistka w mediach społecznościowych żadnego wpisu nie opublikowała od 1 listopada.", "Wypowiedział się już także Steve Simon, szef WTA. – Ostatnie wydarzenia w Chinach dotyczące Peng Shuai budzą głębokie zaniepokojenie. Jako organizacja dedykowana kobietom pozostajemy wierni zasadom, na których zostaliśmy zbudowani – równości, szansy i szacunku – powiedział prezes i dyrektor generalny WTA.", "WTA, która prowadzi najważniejsze rozgrywkami tenisowe kobiet zagroziła odwołaniem wszystkich turniejów na terenie Chin, o ile sprawa Shuai Peng nie zostanie wyjaśniona.", "– Jesteśmy gotowi wycofać się z Chin i poradzić sobie ze wszystkimi konsekwencjami takiego kroku. Bo to, co się dzieje, jest ważniejsze niż biznes. Tenisistki powinny być szanowane, a nie cenzurowane – powiedział Steve Simon na antenie CNN.", "Sprawą zainteresowała się już nawet ONZ, a prezydent USA Joe Biden powiedział, że rozważa, na razie dyplomatyczny, bojkot ze strony USA zbliżających się Zimowych Igrzysk Olimpijskich w Pekinie (4-20 lutego 2022 roku).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daniel Michalski wygrywa w Turcji", "date": "\n\t\t\t\t\t\t\t\t\t\t21 listopada, 2021\t\t\t\t\t", "text": ["We wcześniejszych meczach Daniel nie stracił seta. Wygrał kolejno z Turkiem Baranem Cengizem 6:1, 6:1; Mołdawianinem Ilią Snitarim 7:6 (7-4), 7:6 (7-4); Rumunem Mirceą-Alexandru Jecanem (nr 7.) 6:3, 6:0 oraz z innym Rumunem Bogdanem Ionutem Apostolem 7:6 (8-6), 6:1.", "Poprzedni występ w Antalyi, w październiku, przyniósł Michalskiemu podwójny triumf. Tym razem w deblu odpadł w 1/4 finału, grając w parze z Harrisem, późniejszym rywalem finałowym w singlu.", "Drugi z Polaków w głównej drabince – Olaf Pieczkowski dotarł za to do ćwierćfinału, po zwycięskich pojedynkach z Czechem Patrikiem Riklem (nr 8.) 6:1, 7:6 (7-5) i Ukraińcem Oleksandrem Bielinskim 6:3, 7:6 (7-5). Zatrzymał go dopiero Szwed Dragos Nicolae Madaras (nr 2.), z którym przegrał 1:6, 2:6. W ten sposób Olaf zdobył pierwsze dwa punkty do singlowego rankingu ATP Tour.", "Deblowe zwycięstwo w imprezie rangi ITF M15 w Opawie (pula nagród 15 tys. dol.) odniósł Michał Dembek razem z Czechem Petrem Nouzą (nr 4.). Tytuł dała im wygrana z Brytyjczykiem Scottem Duncanem i Czechem Dominikiem Kellovskim 5:7, 6:4, 10-8.", "W drodze do finału polsko-czeski duet nie stracił seta, pokonując Słowaka Radovana Michalika i Petera Nadę 6:4, 6:4; Czecha Adama Jurajdę i Słowaka Petera Benjamina Privarę 6:1, 6:3 oraz Czechów Andrew Paulsona i Davida Poljaka (nr 1.) 7:6 (13-11), 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czas na finały Nitto ATP Finals. Novak Djoković pokonany!", "date": "\n\t\t\t\t\t\t\t\t\t\t20 listopada, 2021\t\t\t\t\t", "text": ["Świetnym tenisowym widowiskiem był wieczorny półfinał gry pojedynczej, w którym zmierzający po szósty triumf w ATP Finals lider rankingu ATP Novak Djoković zmierzył się z mistrzem olimpijskim Alexandrem Zverevem. Podobnie jak w Tokio lepszy okazał się młodszy z braci Zverev, który wygrał po pasjonującej batalii 7:6 (4), 4:6, 6:3 i to on zagra w niedzielę z broniącym tytułu Rosjaninem Daniiłem Miedwiediewem. Tenisista z Hamburga stanie przed szansą drugiego w karierze zwycięstwa w ATP Finals, natomiast Novak Djoković, na razie nie wyrówna osiągnięcia Szwajcara Rogera Federera, który w kończącym sezon ATP Tour prestiżowym turnieju zwyciężał sześciokrotnie. Serb nie zdołał także zrewanżować się Niemcowi za przegraną podczas IO w Tokio, która zamknęła mu drogę do zdobycia Złotego Wielkiego Szlema.", "Mecz od początku był bardzo wyrównany. Przez dziewięć gemów obaj tenisiści pewnie utrzymywali podanie, wielkie emocje mieliśmy dopiero w końcówce pierwszego seta. W gemie 10 w dużych opałach był Niemiec. Dopiero pierwszy w meczu brek-point był zarazem piłką setową dla Djokovicia, lecz mistrz olimpijski wyratował się świetnym serwisem. Z kolei przy wyniku 5:5 dwa break-pointy miał Alexander Zverev, ale Serb także zdołał się wybronić. Najpierw popisał się wygrywającym serwisem, a chwilę później zdecydował się pójść do siatki i zakończył akcję trudnym półwolejem, by w końcu zapisać gema na swoje konto.", "Ostatecznie o losach seta rozstrzygnął tie-break, w którym skuteczniejszy był Niemiec. Aleksander Zverew od stanu 2:2 wygrał dwie kolejne piłki, zdobywając minibreaka i przewagi już nie roztrwonił, wygrywając rozgrywkę tie-breakową 7:4. Bardzo wyrównany set trwał godzinę.", "Drugą partię Djoković rozpoczął dość nerwowo i w drugim gemie, przegrywając już 0:1, był bliski straty podania, lecz Niemiec nie wykorzystał okazji. W kolejnych gemach też nieco korzystniej prezentował się Akexander Zverev, lecz zaprawiony w trudnych bojach Serb utrzymał się w grze, a w końcówce to on przechylił szalę zwycięstwa w secie na swoją korzyść. Lider rankingu ATP zdobył przełamanie na 5:4 i w swoim gemem serwisowym zakończył partię, zwyciężając 6:4. Tenisista z Hamburga niesamowicie walczył, obronił cztery setbole, w tym trzy kolejne od stanu 40:0 dla Serba, ale przy piątym był już bezradny, gdyż Djoković zaserwował asa.", "W rozstrzygającym secie Alexander Zverev przełamał serwis rywala w trzecim gemie, po tym jak pasywny w tym gemie Djoković, po krótkiej wymianie, posłał z bekhendu piłkę w aut i przewagę utrzymał do zwycięskiego końca. Przy prowadzeniu 4:2 Aleksander Zverev był wprawdzie opałach, gdyż rywal miał break-pointa, ale w tym kluczowym momencie Djoković nie wytrzymał z forhendu wyrzucającą piłkę w aut. Następnie dwie akcje, po kapitalnych zagraniach, wygrał już Niemiec, a w gemie dziewiątym pewnie utrzymał serwis, meldując się w finale.", "Alexsander Zverev wygrał połfinał zasłużenie. Grał pewniej i równiej od bardziej utytułowanego przeciwnika.", "W wieczornym półfinale debla francuska para Pierre-Hugues Herbert/Nicolas Mahut pewnie pokonała duet hiszpańsko-argentyński Marcel Granollers-Pujol/Horacio Zeballos (4). Francuzi rozegrali świetny mecz, nie dając rywalom, którzy przecież byli najlepsi w Grupie Zielonej, większych szans.", "Mistrzowie French Open już w trzecim gemie uzyskali przełamanie, kiedy podwójny błąd serwisowy przy break-poincie popełnił Horacio Zeballos i kontrolując wydarzenia na korcie utrzymali przewagę, wygrywając pierwszego seta 6:3.", "Druga partia była bardziej wyrównana, ale Francuzi w zasadzie cały czas mieli spotkanie pod pełną kontrolą. Wprawdzie na początku seta nie wykorzystali okazji na przełamanie serwisu rywali, ale cel osiągnęli w gemie siódmym, przełamując serwis Marcela Granollersa. Wówczas objęli prowadzenie 4:3, doprowadzając mecz do zwycięskiego końca.", "Dodajmy, że pary, które w niedzielę zagrają o tytuł, zmierzyły się już w Turynie w fazie grupowej. W środę lepsi okazali się Rajeev Ram i Joe Salisbury, którzy wygrali z Francuzami po kapitalnym super tie-breaku 6:7 (7), 6:0, 13-11. Jak będzie teraz?", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Miedwiediew w finale", "date": "\n\t\t\t\t\t\t\t\t\t\t20 listopada, 2021\t\t\t\t\t", "text": ["Tytułu zdobytego rok temu w Londynie broni podczas Nitto ATP Finals 2021 Rosjanin Daniił Miedwiediew i jest już tylko o jeden krok od powtórzenia sukcesu, pewnie zameldował się bowiem w niedzielnym finale, wygrywając z Norwegiem Casperem Ruudem 6:4, 6:2.  Miedwiediew, pozostaje w Turynie niepokonany, jako, że w fazie grupowej też wygrał wszystkie mecze, kolejno z Hubertem Hurkaczem, Niemcem Alexandrem Zverevem oraz Włochem Jannikiem Sinnerem.", "Dla losów pierwszej partii półfinału kluczowy okazał się trzeci gem, w którym młody Norweg, mimo że prowadził 40:15, stracił podanie. Pierwszego break-pointa obronił wprawdzie asem, ale przy następnym, już nie dał rady. Już na tym etapie spotkania można było zauważyć, że jedyną szansą Ruuda w tym spotkaniu jest jak najszybsze kończenie akcji, gdyż przy dłuższych wymianach, nawet bardzo efektownych za sprawą obu tenisistów, zwłaszcza tych z głębi kortu, na koniec  najczęściej górą był Rosjanin. Przewagi przełamania bardzo pewnie serwujący Miedwiediew już nie roztrwonił, ostatniego gema partii przy własnym serwisie wygrywając do zera. Obrońca tytułu zakończył seta wygrywającym serwisem.", "W drugim secie przewaga Daniiła Miedwiediewa była już niepodważalna, oddał rywalowi zaledwie dwa gemy. Casper Ruud nie grał jakoś bardzo źle, ale Rosjanin był bardzo staranny, regularny, wciąż bardzo dobrze serwował, w efekcie nie dając Norwegowi szans. Od wyniku 2:2 w drugim secie Casper Ruud, choć próbował różnych rozwiązań, nie zdobył już ani jednego gema.", "Casper Ruud, mimo sobotniej porażki i tak zapisuje się w historii. Jako pierwszy tenisista z Norwegii znalazł się w czołowej dziesiątce rankingu ATP, bardzo udany dla siebie sezon (pięć tytułów) zakończy w TOP 10 światowego rankingu tenisistów, a debiutując w ATP Finals dotarł do półfinału.", "Już w półfinale doszło w Turynie do konfrontacji dwóch najwyżej rozstawionych par. Rajeev Ram i Joe Salisnury (USA, Wielka Brytania, 2), pokonali głównych faworytów, parę chorwacką Nikola Mektić/Mate Pavić (1) po super tie-breaku 4:6, 7:6 (3), 10-4. Mistrzowie US Open 2021 tym razem okazali się minimalnie lepsi od mistrzów Wimbledonu 2021 i złotych medalistów przełożonych o rok Igrzysk Olimpijskich Tokio 2020. Konfrontacja czołowych par deblowych świata nie rozczarowała, mecz stał na bardzo wysokim poziomie i był z pewnością doskonałym pokazem gry podwójnej mężczyzn.", "Pierwszy set padł łupem Chorwatów, którzy w trzecim gemie zanotowali przełamanie po tym jak podwójny błąd serwisowy popełnił Joe Salisbury, objęli prowadzenie 2:1 i przewagi przełamania już nie oddali.", "W drugiej partii mieliśmy wiele świetnych zagrań, ale do żadnego przełamania nie doszło, nie było nawet break-pointów. Wyzwaniu sprostała zwłaszcza para chorwacka, która za każdym razem musiała “gonić wynik”. W tej sytuacji o wyniku seta decydował tie-break, w którym skuteczniejsi okazali się Rajeev Ram i Joe Salisbury. Amerykanin i Brytyjczyk uzyskali małe przełamanie na 4:3,  po czym wypracowali przy własnym serwisie trzy piłki setowe i wykorzystali już pierwszą przy podaniu rywali. O awansie do finału decydował zatem super tie-break, rozgrywany do dziesięciu wygranych punktów. W tej decydującej rozgrywce więcej opanowania wykazali mistrzowie US Open. Chorwaci w super tie-breaku prowadzili tylko raz 1-0, po wygraniu pierwszej akcji przy własnym serwisie. Amerykanin i Brytyjczyk najpierw dwa razy wygrali akcje przy podaniu przeciwników obejmując prowadzenie 4-1, następnie podwyższyli je na 6-1 i 7-2, by po kolejnych dwóch punktach zdobytych przy własnym serwisie wypracować aż siedem kolejnych piłek meczowych (9-2). Dwie pierwsze przy swoim podaniu Chorwaci obronili, ale przy trzeciej nie dali rady. Świetnie zaserwował Joe Salisbury, a Rajeev Ram zakończył spotkanie wygrywającym wolejem.", "Cały mecz był pokazem gry deblowej na najwyższym poziomie. Mnóstwo było kapitalnej gry przy siatce, nie brakowało też efektownych zagrań z głębi kortu.", "Mistrzowie US Open 2021 idą przez turniej Nitto ATP Finals w Turynie “jak burza”. Pozostają jedyną parą, która w Turynie nie przegrała żadnego meczu i są już w finale. W niedzielę zagrają o tytuł. Może to być ich trzeci tytuł w sezonie, triumfowali już bowiem w Toronto i w Nowym Jorku, podczas USA Open.", "Nokola Mektić i Mate Pavić. którzy aż do Igrzysk Olimpijskich zdominowali rywalizację deblistów, zakończa sezon z dziewięcioma tytułami na koncie (wygrali turnieje w Antalyi, Melbourne (Murray River Open), Rotterdamie, Miami, Monte Carlo, Rzymie i Eastbourne. wielkoszlemowy Wimbledon oraz turniej olimpijski w Tokio).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Triumf Zvereva w Turynie", "date": "\n\t\t\t\t\t\t\t\t\t\t22 listopada, 2021\t\t\t\t\t", "text": ["Rozstawiony z trójką aktualny mistrz olimpijski z Tokio Niemiec Alexander Zverev (3. ATP) nadspodziewanie łatwo sięgnął po drugi w karierze triumf w ATP Finals, w zaledwie 1,5 godziny pokonując w niedzielnym finale broniącego tytułu Rosjanina Daniiła Miedwiediewa (2. ATP, nr 2 turnieju) 6:4, 6:4. Tenisista z Hamburga powtórzył sukces z 2018 roku, kiedy zwyciężył w Londynie, po finale z Novakiem Djokoviciem. Zrewanżował się także Miedwiediewowi za grupową porażkę w Turynie.", "Aleksander Zverev, jeszcze podbudowany sobotnim wyeliminowaniem lidera rankingu ATP Serba Novaka Djokovicia, zagrał w niedzielę świetne spotkanie, nie dając Rosjaninowi, wiceliderowi rankingu ATP szans. Oba sety miały bliźniaczy przebieg. Niemiec szybko, w pierwszym secie w trzecim gemie, a w drugim już w gemie otwarcia uzyskiwał przełamanie i  bardzo dobrze serwując pewnie utrzymał przewagę do końca.", "– Rozegrałem znakomity mecz. To był wymarzony dla mnie finał. Przegrałem z Daniiłem Miedwiediewem pięć razy z rzędu, więc nie byłem faworytem. To wyjątkowe, jestem niesamowicie szczęśliwy – powiedział “na gorąco” po triumfie Alexander Zverev.", "Za niedzielny sukces niemiecki tenisista otrzyma 1300 punktów do rankingu ATP i ponad 2,1 mln dolarów nagrody finansowej.", "Po tytuł w grze podwójnej sięgnęła rozstawiona z “trójką” para francuska Pierre-Hugues Herbert/Nicolas Mahut. W niedzielnym finale mistrzowie French Open 2021 pokonali w dwóch setach duet amerykańsko-brytyjski Rajeev Ram (Joe Salisbury (2) wygrywając 6:4, 7:6 (0). Tym samym francuska para po raz drugi triumfowała w ATP Finals, powtarzając sukces z roku 2019  i rewanżując się mistrzom US Open 2021 za porażkę w środę w fazie grupowej  turnieju w Turynie.", "Aż do finału duet Rajeev Ram/Joe Salisbury szedł przez Nitto ATP Finals 2021 jak burza. Amerykanin i Brytyjczyk byli jedyna parą, która w turnieju nie doznała porażki, a w grupie wygrali z Francuzami 6:7 (7). 6:0, 13-11  w rozstrzygającym, niesamowitym super tie-breaku zwyciężając po wcześniejszej obronie dwóch piłek meczowych.", "W finale to Francuzi okazali się lepsi. Aktualni mistrzowie French Open zaczęli mecz bardzo skoncentrowani, od razu narzucając przeciwnikom swoje warunki. Na efekty nie trzeba było czekać długo. Już w trzecim gemie Francuzi uzyskali przełamanie przy serwisie Brytyjczyka obejmując prowadzenie 2:1, a że sami wygrywali własne geny serwisowe, pewnie utrzymali przewagę wygrywając pierwszego seta 6:4.", "Herbert i Mahut od razu narzucili rywalom własne warunki i szybko osiągnęli przewagę. Już w trzecim gemie przełamali podanie Salisbury’ego i objęli prowadzenie 2:1. Sami natomiast byli bezbłędni przy własnych serwisach, w efekcie wygrali pierwszego seta 6:4.", "W drugiej partii rywalizacja była jeszcze bardziej zacięta, nie było przełamań, zaś o wyniku rozstrzygną tie-break. W decydującej rozgrywce tie-breakowej Francuzi nie pozostawili przeciwnikom złudzeń, nie oddając nie przegrywając ani jednego punktu!  Mecz, w którym spodziewano się znacznie większych emocji  zakończył się po 91 minutach, gdy asem serwisowym popisał się Pierre-Hugues Herbert.", "O przewadze duetu francuskiego w finałowym spotkaniu świadczy fakt, że zwycięzcy zdobyli 73 punkty, aż 23 więcej od przeciwników.", "Za triumf w Nitto ATP Finals Pierre-Hugues Herbert i NIcokas Mahut otrzymają 1300 punktów do rankingu ATP deblistów oraz nagrodę finansową w wysokości 396 tys. dolarów. Joe Salisnury nie został w niedzielę pierwszym Brytyjczykiem, który triumfował w ATP Finals w grze podwójnej, natomiast Rajeev Ram nie dołączył do grona 17 tenisistów amerykańskich, którzy taki sukces mają w swoim tenisowym dorobku. Amerykanin i Brytyjczyk zd0obyli do rankingu 1000 punktów oraz 265 tysięcy dolarów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tylko zaszczepieni zagrają w Australian Open 2022", "date": "\n\t\t\t\t\t\t\t\t\t\t20 listopada, 2021\t\t\t\t\t", "text": ["Pierwszy wielkoszlemowy turniej w 2022 roku, Australian Open 2022, zostanie rozegrany w dniach 17-30 stycznia w Melbourne. Dyrektor turnieju w Melbourne Craig Tiley przedstawił oficjalną informację, że do udziału w Australian Open oraz do wszystkich pozostałych imprez, jakie w styczniu odbędą się w Australii, zostaną dopuszczeni tylko w pełni zaszczepieni tenisiści.", "– Wszyscy będący na miejscu – kibice, personel i tenisiści – będą musieli być zaszczepieni, aby uczestniczyć w Australian Open – powiedział Tiley na antenie stacji Channel 9. – Jesteśmy w stanie, w którym 90 procent mieszkańców jest zaszczepionych. Wykonali tutaj wspaniałą pracę. Jest to słuszne – dodał dyrektor Australian Open.", "Oświadczenie Tiley’a wydaje się ostatecznie zamykać spekulacje dotyczące warunków uczestnictwa w australijskich turniejach, które pojawiły się już w październiku, kiedy premier stanu Wiktoria Daniel Andrews zapowiedział, że dopuści do występu w Melbourne jedynie graczy, którzy przyjęli dwie dawki szczepionki przeciwko COVID-19.", "Ogłoszona decyzja oznacza, że w Australian Open 2022 może zabraknąć wielu znanych tenisistów. Przede wszystkim nie wiadomo, czy w turnieju wystąpią lider i wicelider rankingu ATP Serb Novak Djoković oraz Rosjanin Daniił Miedwiediew. którzy nigdy nie potwierdzili, że są zaszczepieni (ani nie zaprzeczyli)  zasłaniając się prywatnością w tej kwestii.", "– Chcielibyśmy zobaczyć tutaj Novaka, ale on wie, że aby móc zagrać, musi być zaszczepiony. Nie zamierzamy robić wyjątków – powiedział Craig Tiley.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Djoković już w półfinale", "date": "\n\t\t\t\t\t\t\t\t\t\t17 listopada, 2021\t\t\t\t\t", "text": ["Andriej Rublow nie jest od pewnego czasu w wysokiej formie. Borykającego się z kłopotami zdrowotnymi Stefanosa Tsitsipasa zdołał w poniedziałek pokonać, ale z spotkaniu z Serbem był bez większych szans. Wyrównana rywalizacja trwała tylko do połowy pierwszego seta. Nole praktycznie jedyny słabszy moment miał na rozpoczęcie spotkania, kiedy stracił podanie. Serb jednak błyskawicznie odpowiedział re-breakiem, a kluczowe przełamanie zaliczył w tym secie w gemie ósmym wychodząc na prowadzenie 5:3.", "W drugiej odsłonie Djoković odebrał serwis Rosjaninowi już w gemie drugim, a jeszcze jedno przełamaniem zapisał na swoje konto w gemie ósmym.", "Pierwszy mecz Novaka Djokovicia z Andriejem Rublowem trwał tylko 68 minut.", "Novak Djoković jest na dobrej drodze do szóstego w karierze triumfu w ATP Finals i wyrównania  rekordowego pod tym względem osiągnięcia Szwajcara Rogera Federera.", "Niestety Włoch Matteo Berrettini, który wycofał się z turnieju we wtorek, nie jest jedynym, który z powodu kontuzji musiał podjąć taką decyzję. W środę o rezygnacji z dalszego udziału w imprezie w Turynie poinformował Grek Stefanos Tsitsipas (4), zwycięzca ATP Finals 2019.", "W tej sytuacji, już w wieczornym spotkaniu Grupy Zielonej, przeciwnikiem Norwega Caspera Ruuda (8), będzie drugi rezerwowy Nitto ATP Finals 2021, Brytyjczyk Cameron Norrie. Wycofanie się z turnieju Stefanosa Tsitsipasa oznacza zarazem, że Novak Djoković, który w sesji dziennej wygrał drugie spotkanie w turyńskim turnieju, zapewnił już sobie awans do sobotniego półfinału z pierwszego miejsca w Grupie Zielonej. Serb poszedł tym samym w ślady broniącego tytułu Rosjanina Daniiła Miedwiediewa, który jest już pewny pierwszego miejsca w Grupie Czerwonej. Cameron Norrie może uzyskać awans tylko jeśli w swoich dwóch meczach pokona Caspera Ruuda oraz Novaka Djokovicia, a Norweg wygra w piątek, w ostatniej kolejce spotkań grupowych, z Andriejem Rublowem.", "Stefanos Tsitsipas już od jakiegoś czasu miał problemy zdrowotne miał problemy zdrowotne, które uniemożliwiały mu grę na wysokim poziomie. Podczas niedawnego turnieju rangi ATP Masters 1000 w Paryżu poddał mecz I rundy po rozegraniu zaledwie sześciu gemów z powodu kontuzji prawego łokcia. Mimo wszystko poleciał do Turynu, aby zagrać w Nitto ATP Finals 2021. Podkreślał zresztą od dawna, że impreza kończąca sezon, którą wygrał dwa lata temu w Londynie, całkowicie odmieniła jego karierę. W poniedziałek Grek próbował walczyć przegrał jednak 4:6, 4:6 z Andriejem Rublowem, a teraz podjął decyzję, że z turnieju się wycofuje.", "Ponieważ w turnieju uczestniczą już obaj przebywający w Turynie rezerwowi rezerwowi (Jannik Sinner, który w Grupie Czerwonej zastąpił Matteo Berrettiniego i we wtorek wygrał już z Hubertem Hurkaczem oraz Cameron Norrie) ATP poinformowała, że w podróż do Włoch udał się Rosjanin Asłan Karacew. Może on wystąpić w meczu ostatniej kolejki grupowej, gdyby z Nitto ATP Finals 2021, musiał wycofać się kolejny tenisista.", "W grze podwójnej w sesji dziennej szanse awansu do półfinału zachowali Kolumbijczycy Juan-Sebastian Cabal i Robert Farah, którzy pewnie pokonali w dwóch setach parę brytyjsko-brazylijską Jamie Murray/Bruno Soares (7) wygrywając 6:2, 6:4. Kolumbijczycy odnieśli pierwsze zwycięstwo w turnieju, natomiast Brytyjczyk (brat Andy’ego Murray’a) i Brazylijczyk ponieśli drugą porażkę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czy Peng Shuai wkrótce pojawi się publicznie?", "date": "\n\t\t\t\t\t\t\t\t\t\t21 listopada, 2021\t\t\t\t\t", "text": ["“Na WeChat moments (chiński komunikator do czatowania – przyp. red.) Shuai opublikowano właśnie trzy najnowsze zdjęcia, na których życzy “udanego weekendu”. Jej przyjaciółka udostępniła trzy zdjęcia i zrzut ekranu konta Peng” – napisał na Twitterze dziennikarz Shen Shiwei. Zastanawiano się wprawdzie czy jest to wiadomość wiarygodna, gdyż Shen Shiwei to dziennikarz chińskich mediów państwowych, jest jednak chyba prawdziwa.", "Sytuację zbadał Hu Xijin, redaktor naczelny “Global Times”. “Potwierdziłem z własnych źródeł, że te zdjęcia są rzeczywiste. W trakcie ostatnich kilku dni zawodniczka przebywała “swobodnie” we własnym domu. Nie chciała, by jej przeszkadzano. Wkrótce pojawi się publicznie i weźmie udział w niektórych zajęciach” – odpisał Hu Xijin udostępniając wpis Shiweia.", "Od kilku dni trwa akcja w mediach społecznościowych pod hasztagiem #WhereIsPengShuai (z ang. “Gdzie jest Peng Shuai”), do której dołączali kolejni przedstawiciele świata tenisa. Swoje posty zamieściły między innymi Serena Williams, Naomi Osaka, Chris Evert czy Alize Cornet. Post na ten temat zamieściła również Agnieszka Radwańska.", "Naomi Osaka i Serena Williams zaapelowały o przeprowadzenie śledztwa w tej sprawie.", "“Jestem zdruzgotana i wstrząśnięta wiadomością o mojej rówieśniczce, Peng Shuai. Mam nadzieję, że jest bezpieczna i jak najszybciej zostanie odnaleziona. Trzeba to zbadać i nie wolno nam milczeć” – napisała Amerykanka na Twitterze.", "Dołączają także inni przedstawiciele świata sportu, na przykład Zbigniew Boniek.", "Głos zabrał już także lider rankingu ATP Serb Novak Djoković, który nazwał sprawę “szokującą”.", "(więcej na: ", ")", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Wygrana Ruuda, Djoković w półfinale, dziś gra Hurkacz", "date": "\n\t\t\t\t\t\t\t\t\t\t18 listopada, 2021\t\t\t\t\t", "text": ["W wieczornym środowym meczu gry pojedynczej rywalem Norwega Caspera Ruuda, był już nie Stefanos Tsitsipas, a drugi rezerwowy w turyńskim turnieju Cameron Norrie. Brytyjczyk jako tenisista rezerwowy zaczynający rywalizację od drugiej kolejki spotkań grupowych, żeby znaleźć się w półfinale musiał w środę pokonać Ruuda i liczyć jeszcze, że Norweg zwycięży w piątek Andrieja Rublowa.", "Norrie, sensacyjny triumfator turnieju ATP 1000 w Indian Wells, wyszedł na kort z mocnym postanowieniem jak najlepszego wykorzystania niespodziewanej okazji. W pierwszym secie całkowicie zdominował Norwega wygrywając 6:1. Casper Ruud, który w 2021 roku pokonał Brytyjczyka 6:0, 6:2 w finale turnieju ATP 250 w San Diego, gdzie sięgnął po piąty tytuł w sezonie, choć w turyńskiej Pala Alpitour w pierwszym secie był bezradny, nie zamierzał jednak “wywiesić białej flagi” i podjął walkę. O losach drugiego seta przesądziło w zasadzie jedno jedyne przełamanie, które Norweg zaliczył w gemie ósmym, wygrywając ostatecznie drugą partię 6:3", "W decydującym secie również jedno przełamanie zapisał na swoje konto Casper Ruud, który wygrał seta 6:4 i całe spotkanie 1:6, 6:3, 6:4. Norweg wciąż liczy się w rywalizacji miejsce w półfinale. Na razie ponownie zapisał się w historii, bo jest pierwszym tenisista z Norwegii występującym w ATP Finals, a w środę odniósł historyczne, pierwsze zwycięstwo.", "Po tym jak dał się zdominować w pierwszym secie, zdołał zupełnie odmienić przebieg mecz. Grał naprawdę rzetelny tenis, w sumie zwyciężył zasłużenie.", "W swoim drugim spotkaniu w Turynie zmierzający po szósty w karierze triumf w ATP Finals i wyrównanie rekordu Rogera Federera Novak Djoković, wygrał z Andriejem Rublowem bardzo pewnie. Wprawdzie Serb w gemie otwarcia stracił podanie, ale natychmiast zaliczył re-breaka i więcej problemów praktycznie nie miał, zwyciężając 6:3, 6:2 po zaledwie 68 minutach rywalizacji. Rosjanin nawiązał walkę tylko do straty serwisu w ósmym gemie pierwszej partii. Djoković objął wówczas prowadzenie 5:3, by zakończyć seta przy własnym serwisie, a w drugiej partii dominował już na korcie zdecydowanie.", "Po tym zwycięstwie Djoković zapewnił sobie awans do półfinału z pierwszego miejsca w grupie bez względu na wyniki pozostałych spotkań, ponieważ z imprezy, z powodu kontuzji łokcia, wycofał się Grek Stefanos Tsitsipas (4).", "Cameron Norrie zagra jeszcze w Turynie z Novakiem Djokoviciem, ale nawet gdyby sprawił w piątek sensację i pokonał słynnego Serba, nie ma już szans na awans do półfinału Nitto ATP Finals 2921. O tym, kto – oprócz najlepszego w grupie Novaka Djokovicia – awansuje z Grupy Zielonej do sobotniego półfinału, zadecyduje piątkowy mecz ostatniej kolejki grupowej, w którym Casper Ruud zmierzy się z Rosjaninem Andriejem Rublowem. Zwycięzca będzie w sobotę półfinałowym przeciwnikiem najlepszego w Grupie Czerwonej obrońcy tytułu, Rosjanina Daniiła Miedwiediewa.", "W czwartek zakończą się w grze pojedynczej grupowe zmagania w Grupie Czerwonej. O godzinie 14 swoje ostatnie spotkanie grupowe rozegra Hubert Hurkacz, którego rywalem będzie Niemiec Alexander Zverev, mistrz przeprowadzonych z rocznym poślizgiem w 2021 roku Igrzysk Olimpijskich Tokio 2020.", "Zwycięstwo Alexandra Zvereva w meczu z Hubertem Hurkaczem, to awans Niemca do półfinału bez względu na wynik wieczornego spotkania Rosjanina Daniiła Miedwiedwiewa z Włochem Jannikiem Sinnerem. Wygrna Niemca oznacza też odpadnięcie Polaka z turnieju z trzema porażkami na koncie. Jeżeli Hubert Hurkacz odniesie zwycięstwo, dalsze losy wrocławianina w turyńskim turnieju zależeć będą od tego, co wydarzy się w meczu sesji wieczornej. Jeśli wówczas pewny już pierwszego miejsca w grupie broniący tytułu Rosjanin Daniił Miedwiediew, wicelider rankingu ATP, pokona Włocha Jannika Sinnera, Hubert Hurkacz znajdzie się w półfinale, w którym zmierzy się w sobotę z Novakiem Djokoviciem. Z kolei zwycięstwo Jannika Sinnera w wieczornym  spotkaniu z Daniiłem Miedwiediewem, przy wygranej Huberta Hurkacza z Alexandrem Zverevem, to półfinał dla młodego Włocha, mimo że ten rozegra w grupie tylko dwa mecze (jako rezerwowy zastąpił kontuzjowanego swojego rodaka Matteo Berrettiniego, który wycofał się z turnieju z powodu kontuzji odniesionej w niedzielę w pierwszym spotkaniu pierwszej serii rywalizacji).", "Co do Huberta Hurkacza, na razie wiadomo tylko, że w pełnej klasyfikacji Nitto ATP Finals 2021 Polak, tak czy inaczej, znajdzie się przed Stefanosem Tsitsipasem i Matteo Berrettinim, którzy wycofali się z imprezy po rozegraniu jednego przegranego spotkania. A czy ewentualne zwycięstwo w meczu z Alexandrem Zverevem okaże się tylko honorowym pożegnaniem z debiutanckim występem Polaka w ATP Finals, czy da wrocławianinowi półfinał, wiadomo będzie bardzo późnym wieczorem.", "W grze podwójnej w środę w sesji dziennej szanse awansu do półfinału zachowali Kolumbijczycy Juan-Sebastian Cabal i Robert Farah (5), którzy pewnie pokonali w dwóch setach parę brytyjsko-brazylijską Jamie Murray/Bruno Soares (7) – 6:2, 6:4. Kolumbijczycy odnieśli pierwsze zwycięstwo w turnieju, natomiast Brytyjczyk (brat Andy’ego Murray’a) i Brazylijczyk ponieśli drugą porażkę.", "W spotkaniu Grupy Czerwonej deblistów rozegranym w środę późnym wieczorem, Amerykanin Rajeev Ram i Brytyjczyk Joe Salisbury (2), mistrzowie US Open 2021, po kapitalnym widowisku, pokonali po super tie-breaku 6:7 (7), 6:0, 13-11 parę francuską Pierre-Hugues Herbert/Nicolas Mahut (3), mistrzów French Open 2021. Duet Ram/Salisbury odniósł drugie zwycięstwo w Nitto ATP Finals, ale ponieważ stracił jednego seta, nie jest jeszcze pewny awansu do półfinału.", "W pierwszym secie środowego meczu nie było przełamań, o losach seta zadecydował więc tie-break, w którym Herbert i Mahut obronili dwa setbole, by ostatecznie wygrać 9-7. Druga partia to z kolei popis gry pary amerykańsko-brytyjskiej, która całkowicie zdominowała wydarzenia na korcie nie oddając Francuzom nawet jednego gema. W zaistniałej sytuacji spotkanie rozstrzygnął niesamowity super tie-break. Duet Ram/Salisbury prowadził w nim już 7-4, ale mistrzowie US Open roztrwonili przewagę. Francuzi mieli nawet dwie piłki meczowe, których jednak nie wykorzystali. Po chwili to Amerykanin i Brytyjczyk mieli z kolei piłkę meczową, ale też ją zmarnowali, gdyż Salisbury w tak ważnym momencie popełnił podwójny błąd serwisowy,", "Ostatecznie jednak górą byli Rajev Ram i Joe Salisbury, którzy wygrali super tie-breaka 13:11 i cały trwający 100 minut mecz 6:7 (7), 6:0, 13-11. Spotkanie zakończył niesamowitym returnem 37-letni Rajeev Ram.", "Zwycięzcy łącznie zdobyli 75 punktów, o 11 więcej niż rywale, ale ta różnica to efekt ich dużej przewagi w secie drugim. Także tylko w drugim secie miały miejsce jedyne trzy przełamania, ale one tak naprawdę o niczym. oczywiście poza wynikiem seta) nie rozstrzygnęły. Mistrzom French Open nie pomógł fakt, ze zanotowali o trzy asy więcej od przeciwników (10). W starciu wielkoszlemowych mistrzów tym razem lepsi aktualni mistrzowie US Open.", "Po dwóch kolejkach spotkań sytuacja w Grupie Czerwonej jest bardzo interesująca. Prowadzą Ram i Salisbury (bilans 2-0), którzy w ostatniej serii meczów w piątek zmierzą się z parą kolumbijską Juan Sebastian Cabal/Robert Farah (bilans 1-1). W drugim piątkowym meczu para Herbert/Mahut (bilans 1-1) grać będzie z parą brytyjsko-brazylijską Jamie Murray/Bruno Soares (bilans 0-2). Szanse na awans stracił tylko duet brytyjsko-brazylijski.", "Na razie znany tylko jedną parę, która zapewniła już sobie awans do półfinału gry podwójnej Nitto ATP Finals 2021. To para hiszpańsko-argentyńska Marcel Granollers-Pujol/Horacio Zeballos (4), która po dwóch zwycięstwach bez straty seta jest pewna pierwszego miejsca w Grupie Zielonej. Drugą parę, która awansuje z tej grupy wyłoni wieczorne spotkanie, w którym główni faworyci, najwyżej rozstwieni Chorwaci Nikola Mektić i Mate Pavic zmierzą się z parą chorwacko-słowacką Ivan Dodig/Filip Polasek (6).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "AKRON WTA Finals. Garbine Muguruza triumfuje w Guadalajarze", "date": "\n\t\t\t\t\t\t\t\t\t\t19 listopada, 2021\t\t\t\t\t", "text": ["Jeszcze przed finałem gry pojedynczej wiadomo było, że po raz pierwszy w 50-letniej historii, triumfatorką WTA Finals (przez lata zmieniała się nazwa imprezy) zostanie tenisistka z Estonii lub Hiszpanii. Nową mistrzynią została Hiszpanka Garbine Muguruza, w decydującym meczu pokonując w dwóch zaciętych setach Estonkę Anett Kontaveit.", "Finał, który odbył się w nocy ze środy na czwartek (17/18 listopada 2021 czasu polskiego), nie stał na rewelacyjnym poziomie, od początku była natomiast niesamowita walka. Obie tenisistki miały problemy z utrzymaniem własnego serwisu, więc nic dziwnego, że szybko doszło do przełamań. Już w trzecim gemie pierwszego seta przełamanie uzyskała Garbine Muguruza, ale Anett Kontaveit natychmiast odpowiedziała re-breakiem. Nieco dokładniejsza Hiszpanka kolejne przełamanie serwisu rywalki osiągnęła w gemie siódmym i to był kluczowy moment pierwszej partii meczu. Estonka wprawdzie dwa break-pointy obroniła doprowadzając do równowagi, ale trzeciego obronić już nie zdołała. Tym razem  przewagi Hiszpanka już nie roztrwoniła, raz jeszcze odebrała serwis Estonce w gemie dziewiątym i wygrała pierwszego seta 6:3.", "W drugiej partii od początku też nieco lepiej prezentowała się Muguruza, która swoje gemy serwisowe wygrywała pewniej od rywalki. Dla tenisistki z Tallina bardzo niebezpiecznie zrobiło się w gemie szóstym kiedy broniła break pointa. żeby nie przegrywać 2:4. Estonka wybroniła się wtedy wygrywającym serwisem, ostatecznie wygrywając tego gema, a w następnym to ona przełamała podanie przeciwniczki obejmując prowadzenie 4:3. Kontaveit prowadziła później 5:3, ale nie zdołała utrzymać przewagi. Serwując na wygranie seta Estonka straciła podanie, w tak ważnym momencie popełniając między innymi dwa podwójne błędy serwisowe, ale trzeba też przyznać, że przełamanie powrotne dało Hiszpance wspaniałe zagranie z forhendu. Anett Kontaveit pod szczególnie dużą presją znalazła się w gemie 12 seta, bo serwowała już nie po wygranie drugiej odsłony spotkania, ale po pozostanie w meczu. Tej presji Estonka nie wytrzymała przegrywając gema na sucho i z tytułu, po dwóch godzinach rywalizacji mogła się cieszyć Garbine Muguruza", "Generalnie poziom finału rozczarował. Owszem były efektowne akcje, ale też mnóstwo błędów.", "Była to trzecia w 2021 roku konfrontacja obu tenisistek. Już w Guadalajarze, zaledwie dwa dni temu, w spotkaniu grupowym, 6:4, 6:4 zwyciężyła Garbinie Muguruza, przy czym Estonka była  przed tamtym meczem pewna pierwszego miejsca w grupie i występu w półfinale i była wyraźnie zdekoncentrowana. Natomiast Muguruza musiała wówczas koniecznie wygrać, żeby znaleźć się w półfinale. Zupełnie niedawno, podczas turnieju WTA 500 w Moskwie, gdy Anett Kontaveit  walczyła jeszcze o awans do AKRON WTA Finals 2021, Estonka “rozbiła” Hiszpankę 6:1, 6:1 w niespełna 50 minut.", "Teraz, w najważniejszym z ich dotychczasowych spotkań, ponownie lepsza była Garbine Muguruza.", "Dla Hiszpanki Meksyk ponownie okazał się szczęśliwy. Wliczając mecze AKRON WTA Finals 2021 Garbine Muguruza rozegrała w tym kraju 16 meczów, z których 14 wygrała sięgając po wcześniej po tytuły w Monterrey (2018, 2019).", "Zwycięstwo w AKRON WTA Finals 2021 to trzeci wielki triumf Garbine Muguruzy w karierze, jest bowiem mistrzynią wielkoszlemowych turniejów French Open 2016 i Wimbledonu 2017.  Garbine Muguruza, była liderka rankingu WTA jest także pierwszą Hiszpanka, która wygrała WTA Finals (przed nią w wielkim finale wystąpiła w 1993 roku Arantxa Sanchez Vicario, która przegrała w decydującym meczu z Niemką Steffi Graf). Triumfatorka AKRON WTA Finals 2021 zakończy sezon z trzema tytułami. Wcześniej w 2021 roku wygrała turnieje w Dubaju oraz w Chicago.", "Polskie porzekadło mówi, że do trzech razy sztuka. Jeśli chodzi o Garbine Muguruzę i jej występy w WTA Finals, było to do… czterech razy sztuka. Hiszpanka zwyciężyła w imprezie zamykającej sezon WTA Tour występując w niej po raz czwarty. Wcześniej raz dotarła do półfinału – w debiucie w 2015 roku, dwukrotnie odpadała po fazie grupowej.", "Dzięki punktom zdobytym za triumf w Guadalajarze Garbine Muguruza awansuje w rankingu WTA na trzecią pozycje. Liderką pozostanie Australijka Ashleigh Barty, a wiceliderką Białorusinka Aryna Sabalenka. Iga Świątek zachowa dziewiątą pozycję.", "Dla Anett Kontaveit już sam występ w wielkim finale WTA Finals 2021, to największy sukces w karierze. Trzeba to docenić, zwłaszcza jeśli zważyć, że jeszcze pod koniec sierpnia nic nie wskazywało, że w ogóle może wystąpić w Meksyku. Od tamtego momentu spisywała się jednak doskonale. Wygrała cztery turnieje (Cleveland, Ostrawa, Moskwa, Cluj-Napoca), w rankingu WTA awansowała na ósme miejsce, jako ostatnia awansowała do AKRON WTA Finals 2021 i jako najniżej rozstawiona spośród uczestniczek turnieju w Guadalajarze, była o krok od wygrania całej imprezy. Mimo porażki przechodzi do historii.", "W finale gry podwójnej główne faworytki, rozstawiona z numerem jeden czeska para Barbora Krejcikowa/Katerina Siniakova zmierzyły się z rozstawioną z “trójką” parą tajwańsko-belgijską Su-wei Hsieh/Elise Mertens. Po raz drugi doszło w Guadalajarze do spotkania mistrzyń French Open 2021 (Czeszki) a mistrzyniami Wimbledonu 2021 (reprezentantka Tajwanu, Belgijka). Obie pary w Guadalajarze spotkały się już wcześniej w fazie grupowej i wtedy Czeszki rozbiły walki wygrywając 6:3, 6:1. W finale, może tylko trochę bardziej wyrównanym, Barbora Krejcikova i Katerina Siniakova również okazały się wyraźnie lepsze, wygrywając pewnie 6:3, 6:4. Rywalki, choć głośno zapowiadały rewanż na porażkę sprzed kilkudziesięciu godzin, także teraz niewiele były w stanie zdziałać.", "Su-wei Hsieh, która wygrała już WTA Finals (w (2013 roku z Shuai Peng), na drugi tytuł w tym prestiżowym turnieju musi jeszcze poczekać.", "Sezon 2021 dla pary czeskiej okazał się świetny. Krejcikova i Siniakova wygrały wielkoszlemowy French Open, w Tokio sięgnęły po złoto olimpijskie, wygrały turnieje w Melbourne (Gippsland Trophy) i Madrycie, a teraz potwierdziły supremację zwyciężając w AKRON WTA Finals 2021.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Miedwiediew z kompletem zwycięstw", "date": "\n\t\t\t\t\t\t\t\t\t\t19 listopada, 2021\t\t\t\t\t", "text": ["Po tym, jak po południu Alexander Zverev wygrał w Hubertem Hurkaczem, wiadomo już było, że to Niemiec będzie półfinałowym rywalem Novaka Djokovicia, więc wieczorny mecz broniącego tytułu Daniiła Miedwiediewa z Włochem Jannikiem Sinnerem miał znaczenie wyłącznie prestiżowe. Zanosiło się na pogrom, gdyż pierwszego seta Rosjanin wygrał bez straty gema, ale młody Włoch, który jako rezerwowy od drugiej kolejki spotkań grupowych zastąpił swojego kontuzjowanego rodaka Matteo Berrettiniego, walczył do końca wspierany przez włoską widownię, był bliski sprawienia niespodzianki. Doszło do trzysetowej batalii, a broniący tytułu Rosjanin w trzecim secie “wrócił do meczu” ze stanu 2:4, w tie-breaku obronił dwie piłki meczowe, wygrywając ostatecznie 6:0, 6:7 (5), 7:6 (6).", "Miedwiediew wygrał Grupę Czerwoną z kompletem zwycięstw, a swojego przeciwnika w sobotnim półfinale pozna w piątek po południu, po meczu Norwega Caspera Ruuda z Rosjaninem Andriejem Rublowem.", "Wieczorem, w spotkaniu bez znaczenia dla układu tabeli w Grupie Zielonej, rywalem zmierzającego po szósty triumf w ATP Finals lidera rankingu ATP Serba Novaka Djokovicia będzie Brytyjczyk Cameron Norrie, rezerwowy, który zastąpił od drugiej kolejki spotkań grupowych kontuzjowanego Greka Stefanosa Tsitsipasa.", "W deblu, w spotkaniu decydującym o awansie do półfinału, główni faworyci Nikola Mektić i Mate Pavić wybrnęli z opresji w drugim secie i zameldowali się w czołowej czwórce, pokonując parę chorwacko-słowacką Ivan Dodig/Filip Polasek 6:4, 7:6 (6).", "Ostatecznie Mektić i Pavić awansowali do półfinału z drugiego miejsca w Grupie Zielonej, ustępując w tabeli parze hiszpańsko-argentyńskiej Marcel Granollers/Horacio Zeballos. Natomiast Dodig i Polasek zakończyli rywalizację na trzeciej pozycji w grupie przed duetem niemiecko-rumuńskim Kevin Krawietz/Horia Tecau. i – podobnie jak Niemiec i Rumun – zakończyli udział w turnieju.", "Hubert Hurkacz, który debiutancki występ w kończącym sezon ATP Tour turnieju Nitto ATP Finals 2021 w Turynie zakończył z trzema porażkami w trzech meczach wygrywając jednego seta skomentował swój udział w turnieju.", "– Występ w ATP Finals to ogromne przeżycie, duże doświadczenie, wielka nauka i motywacja. Żałuję, że turniej tak się potoczył, ale i tak cieszę się, że tu byłem – mówił Hubi podczas konferencji prasowej po meczu z Alexandrem Zverevem.", "Tenisista z Wrocławia do startu w Turynie odniósł się również w mediach społecznościowych. I dał do zrozumienia, że w przyszłości liczy na lepsze występu w ATP Finals. – To był fantastyczny sezon. Zdobyłem ogromne doświadczenie. Wrócę silniejszy – napisał na Twitterze Hubert Huracz,", "My możemy tylko dodać, że Hurkacz został drugim polskim tenisistą, uczestnikiem prestiżowego turnieju kończącego sezon w grze pojedynczej (w 1976 roku w wielkim finale ówczesnego Masters wystąpił Wojciech Fibak, który przegrał z Hiszpanem Manuelem Orantesem).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz zakończył występ w Nitto ATP Finals 2021. Alexander Zverev zdecydowanie lepszy od Polaka", "date": "\n\t\t\t\t\t\t\t\t\t\t18 listopada, 2021\t\t\t\t\t", "text": ["Zverev, mimo że w drugiej kolejce spotkań grupowych przegrał z broniącym w Turynie tytułu wiceliderem rankingu ATP Rosjaninem Daniiłem Miedwiediewem, wciąż podtrzymuje, że do stolicy prowincji Piemont przyjechał po raz drugi wygrać kończący sezon ATP Tour prestiżowy ATP Finals i od początku pojedynku z Hubim starał się to udowodnić. Żeby awansować do półfinału, potrzebował zwycięstwa z Polakiem i cel osiągnął w bardzo dobrym stylu. Mecz trwał 62 minuty.", "Mistrz olimpijski z Tokio 2020 doskonale zaprezentował się zwłaszcza w pierwszym secie. Hubert Hurkacz już w gemie otwarcia stracił podanie i do końca pierwszej partii zdecydowanie ustępował rywalowi. Mocno zmotywowany, bardzo dobrze grający Alexander Zverev już po kilkunastu minutach prowadził 4:0 z dwoma przełamaniami. Wszystko, na co było stać w pierwszym secie Polaka, to wygranie dwóch gemów.", "W drugim i ostatnim, jak się okazało, secie Hubi radził sobie już lepiej, nie na tyle jednak, żeby odwrócić losy spotkania i przynajmniej do wieczora zachować szanse awansu lub – w niekorzystnym dla siebie układzie  – pomóc w awansie swojemu przyjacielowi Jannikowi Sinnerowi, z którym w imprezach ATP Tour tworzy czasem parę deblowa. Alexander Zverev grał po prostu zbyt dobrze. Hubert Hurkacz, który w tym secie, podobnie jak w poprzednim, serwował jako pierwszy, jeszcze po gemie siódmym, w którym obronił break-pointa, wyszedł na prowadzenie 4:3, ale na więcej tenisista z Hamburga już nie pozwolił. W gemie dziewiątym Alexander Zverev zaliczył przełamanie, by za chwilę, przy własnym podaniu, choć przegrywał 0:30, zakończyć mecz bardzo przekonującym zwycięstwem, dającym awans do półfinału.", "Ażeby przeciwstawić się takiemu rywalowi, Hubert Hurkacz musiał być w optymalnej dyspozycji, idealnie przygotowanym, a tymczasem w środę w ogóle nie trenował, zaś w czwartek odbył tylko półgodzinny rozruch tuż przed wyjściem na kort. W takiej sytuacji nie może dziwić, że otrzymał od niemieckiego zawodnika „lekcję tenisa”. O bezdyskusyjnej przewadze tenisisty z Hamburga dobitnie świadczy fakt, że Polak wygrał tylko 41 ze 102 rozegranych akcji. Mistrz olimpijski miał tylko osiem niewymuszonych błędów, nie musiał broni żadnego break-pointa, a sam wykorzystał trzy okazje do przełamania serwisu Hubiego. Obaj zawodnicy zanotowali po 11 asów, Hurkacz miał po 20 winnerów i niewymuszonych błędów, Alexander Zverev przy tylko ośmiu niewymuszonych błędach zaliczył 22 uderzenia wygrywające.", "Było to drugie spotkanie Huberta Hurkacza z Alexandrem Zverevem. Oba mecze wygrał Niemiec.", " – Już sam występ, pierwszy w mojej karierze, w tak prestiżowym turnieju z udziałem ośmiu najlepszych tenisistów sezonu, to dla mnie duży sukces. To potwierdzenie, że za mną udany sezon i zarazem cenna nauka na przyszłość – mówił jeszcze przed środowym spotkaniem najlepszy obecnie polski tenisista. I trudno nie przyznać wrocławianinowi racji.", "Cały dorobek Huberta Hurkacza w Nitto ATP Finals 2021 to jeden wygrany set – w pierwszym meczu z Daniiłem Miedwiediewem. W tamtym spotkaniu to Polak prowadził 1:0 w setach, później nie dał już jednak rady wiceliderowi rankingu ATP. W dwóch pozostałych meczach zupełnie nie był w stanie przeciwstawić się rywalom. We wtorek Jannik Sinner, a w czwartek Akexander Zverev nie dali tenisiście Wrocławia szans.", "Przegrana Huberta Hurkacza oznacza, że Alexander Zverev, aktualnie trzeci tenisista rankingu ATP, zajął w Grupie Czerwonej drugą lokatę za broniącym tytułu wiceliderem rankingu Rosjaninem Daniiłem Miedwiediewem i w sobotnim półfinale zmierzy się z liderem rankingu ATP, najlepszym w Grupie Zielonej Serbem Novakiem Djokoviciem. Rezultat wieczornego meczu, w którym zmierzyli się Daniił Miedwiediew i Włoch Jannik Sinner, niczego już w tej kwestii nie mógł zmienić.", "W pierwszym czwartkowym meczu deblowym w Grupie Zielonej para niemiecko-rumuńska Kevin Krawietz/Hiria Tecau pokonała parę hiszpańsko-argentyńską Marcel Granollers-Pujol/Horacio Zeballos 6:3, 6:7 (1), 10-6. Wynik nie zmienił faktu, że to Hiszpan i Argentyńczyk z pierwszej pozycji w Grupie Zielonej awansowali do półfinału, zaś para niemiecko-rumuńska została wyeliminowana. Tyle tylko, że Krawietz i Tecau opuszczają Turyn z jednym zwycięstwem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Casper Ruud ostatnim półfinalistą", "date": "\n\t\t\t\t\t\t\t\t\t\t19 listopada, 2021\t\t\t\t\t", "text": ["Sytuacja w Grupie Zielonej sprawiła, że o awansie do półfinału decydowało bezpośrednie spotkanie turniejowej “piątki” Andrieja Rublowa z najniżej rozstawionym z numerem ósmym Norwegiem Casperem Ruudem.", "Decydujący mecz nieco lepiej rozpoczął Casper Ruud, ale znacznie bardziej doświadczony Andriej Rublow, który wygrał z Norwegiem wszystkie dotychczasowe cztery mecze, błyskawicznie opanował sytuację na korcie, w całej pierwszej partii oddając rywalowi tylko dwa gemy. Casper Ruud jednak nie zrezygnował. Choć w drugim secie Norweg przegrywał po stracie podania 1:2, zdołał odrobić straty i po bardzo wyrównanej partii, odbierając serwis przeciwnikowi w 12. gemie, doprowadził do rozstrzygającego trzeciego seta, a w końcu to on, po trwającej niemal 2,5 godziny batalii, cieszył się z historycznego awansu.", "W trzecim secie ponownie Rosjanin pierwszy zaliczył przełamanie obejmując prowadzenie 3:1, lecz natychmiast je stracił, a że od wyniku 3:3  obaj tenisiści bardzo już “pilnowali” własnego podania, o losach meczu i zarazem awansu, decydował tie-break.", "W rozstrzygającej o wszystkim rozgrywce tie-breakowej młody Norweg od wyniku 2:2 wygrał dwie akcje z rzędu, objął prowadzenie 4:2 i przewagi już nie roztrwonił. Pierwszą piłkę meczową przy wyniku 6:4 i własnym podaniu rozstawiony z piątką Rublow obronił asem, ale następną, już przy własnym podaniu, Casper Ruud  wykorzystał serwując asa i  zameldował się w półfinale, w którym zmierzy się z broniącym tytułu wiceliderem rankingu ATP Rosjaninem Daniiłem Miedwiediewem turniejową “dwójką”.", "Nie jest jeszcze zatem przesądzone, że w finale Nitto ATP Finals 2021 w Turynie  wystąpi któryś z Rosjan, co byłoby pewne, gdyby do półfinału z Daniiłem Miedwiediewem awansował Andriej Rublow. Casper Ruud zapisuje się natomiast w historii tenisa. Nie tak dawno zadebiutował w TOP 10 rankingu ATP, nieco później jako pierwszy tenisista z Norwegii zapewnił sobie udział w wieńczącym sezon ATP Tour turnieju ATP Finals, a teraz, w swoim debiutanckim występie w tej prestiżowej imprezie, jest już w półfinale.", "Przed ostatnią kolejką spotkań deblistów w Grupie Czerwonej żadna z par nie była jeszcze pewna miejsca w półfinale, szanse miały jeszcze trzy duety. Wszystko rozstrzygnęło się już w pierwszym meczu dnia, w którym para amerykańsko-brytyjska Rajeev Ram/Joe Salisbury wygrała z parą kolumbijską Juan-Sebastian Cabal/Robert Farah 7:5, 2:6, 11-9. Amerykanin i Brytyjczyk, mistrzowie US Open 2021, z kompletem trzech zwycięstw zakończyli fazę grupową i pozostają jedynym duetem niepokonanym w turnieju w Turynie. Rajeev Ram i Joe Salisbury zajęli pierwsze miejsce w Grupie Czerwonej i w sobotnim półfinale zmierzą się z uważaną za najlepszą obecnie na świecie parą chorwacką Nikola Mektić/Mate Pavić (w sezonie 2021 n.in triumf w Wimbledonie i złoty medal olimpijski). Będzie zatem już w półfinale, jakby przedwczesny finał rywalizacji w grze podwójnej, ale to efekt niespodziewanej porażki Chorwatów w grupie z parą hiszpańsko-argentyńską Marcel Granollers/Horacio Zeballos.", "Zwycięstwo pary Ram/Salisbury z parą kolumbijską, zapewniło zarazem drugą lokatę w Grupie Czerwonej duetowi francuskiemu Pierre-Hugues Herbert/Nicolas Mahut. Mistrzowie French Open 2021 w półfinale zmierzą się z najlepszą w Grupie Zielonej parą hiszpańsko-argentyńską Marcel Granollers/Horacio Zeballos.", "Piątkowy mecz mistrzów US Open z parą kolumbijską był deblową ucztą i stał na świetnym poziomie. W secie pierwszym obie pary, aż do 11. gema włącznie, wyśmienicie serwowały. Nie było więc do tego momentu nie tylko ani jednego przełamania, ale nawet jednej piłki decydującej o wyniku gema przy rezultacie 40:40. Dopiero w gemie 12 podanie stracił Juan-Sebastian Cabal (choć było 30:0), pierwszą partię wygrali więc Rajeev Ram i Joe Salisbury.  Druga partia do dominacja będących już “pod przymusem” Kolumbijczyków, którzy zwyciężając 6:2 doprowadzili do rozstrzygającego tie-breaka, w którym nieznacznie lepsi okazali się jednak Ram i Salisbury, którzy triumfowali ostatecznie 7:5, 2:6, 11-9.", "Decydującemu super tie-breakowi, warto poświęcić kilka słów, gdyż miał on bardzo interesujący przebieg, pełen zwrotów sytuacji. Para Cabal/Farah z wyniku 1-3 wyszła na prowadzenie 5-3, oraz 6-4, by po przegraniu pięciu kolejnych akcji przegrywać 7-9. Kolumbijczycy jeszcze nie rezygnowali, obronili dwie piłki meczowe doprowadzając do remisu 9-9 i dalszej gry do dwóch punktów przewagi, ale dwie następne akcje i w efekcie całe spotkanie padły łupem duetu Rajeev Ram/Joe Salisbury.", "Juan-Sebastian Cabal i Robert Farah muszą się zadowolić trzecią lokatą w Grupie Czerwonej, nie powtórzą zatem swoich osiągnięć z sezonów 2018 i 2019, w których w turniejach ATP Finals docierali w Londynie do półfinału. Sezon 2021 kończą z trzema tytułami, po które sięgnęli w Dubaju, w Barcelonie i w Wiedniu.", "Novak Djoković (Serbia, 1) – Alexander Zverev (Niemcy, 3), Daniił Miedwiediew  (Rosja, 2 – obrońca tytułu) – Casper Ruud (Norwegia, 8).", "Rajeev Ram/Joe Salisbury (USA, Wielka Brytania, 2) – Nikola Mektić/Mate Pavić (Chorwacja, 1), Marcel Granollers/Horacio Zeballos (Hiszpania, Argentyna, 4) – Pierre-Hugues Herbert/Nicolas Mahut (Francja, 3).", "Piątkowe mecze sesji wieczornej mieć będą znaczenie wyłącznie prestiżowe, oczywiscie bedą też “walką” o premię finansową przynależną za wygranie meczu grupowego Nitto ATP Finals 2021 w Turynie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Urodziny i powrót do kadry Alicji Rosolskiej", "date": "\n\t\t\t\t\t\t\t\t\t\t1 grudnia, 2021\t\t\t\t\t", "text": ["Alicja jest obecnie najbardziej doświadczoną z polskich tenisistek w Tourze. Ale też świetnym wzorem dla młodszych zawodniczek, że w tej dyscyplinie można z sukcesami łączyć starty turniejowe z występami w meczach reprezentacji kraju.", "– Nie da się ukryć, że w mojej karierze gra w reprezentacji zajmuje mi sporo czasu. I cieszę się, że pomimo moich lat i koleżanek z kadry grających na coraz wyższym poziomie w turniejach WTA i w Wielkim Szlemie, cały czas jestem w drużynie i kapitan powołuje mnie na mecze i zgrupowania. Dlatego chętnie przyjadę do Zielonej Góry. Jednak w tak indywidualnym sporcie, jakim jest tenis, gdzie gra się przez większość roku na swoje konto, możliwość treningu z drużyną i występów w reprezentacji jest zawsze czymś wyjątkowym – uważa Rosolska.", "Tenisistka z Warszawy trzykrotnie miała okazję reprezentować Polskę na igrzyskach. Olimpijski debiut odnotowała w Pekinie w 2008 roku, a cztery lata później mogliśmy ją zobaczyć też w Londynie, w obydwóch startach z Klaudią Jans-Ignacik, wieloletnią partnerką z kortów. W sierpniu, już jako szczęśliwa mama, zagrała także z Magdą Linette w Tokio, przełożonym o rok z powodu pandemii.", "– Powrót na igrzyska po przerwie i w nowej dla mnie rzeczywistości był wyjątkowy. Po latach w Tourze, gdzie są na okrągło te same turnieje, a jedyną większą zmianę w tym spowodował covid, jednak na wiele rzeczy patrzę teraz inaczej. Musiałam też wiele zmienić w swoim otoczeniu czy nawykach, a to było duże wyzwanie po wieloletniej rutynie. Zdecydowanie dziecko jest dla mnie teraz priorytetem, chociaż tenis wciąż sprawia mi radość – tłumaczy Rosolska.", "– Zaraz po powrocie do Touru choćby musiałam przestawić wiele rzeczy. Tuż przed meczem trzeba było nakarmić dziecko piersią, tuż po zejściu z kortu znowu. I tak naprawdę dopiero po tym mogłam się porozciągać, sama zjeść, jakoś się ogarnąć. Jak dziecko szło spać, to szłam na siłownię. Rola mamy w Tourze to jest spore wyzwanie i całkiem nowa rzeczywistość dla mnie, ale chyba całkiem nieźle sobie z nią radzę. Mam duże wsparcie ze strony męża i ludzi, z którymi pracuję. Ale na pewno zauważyłam, że  brakuje mi czasu na śledzenie wyników, oglądanie meczów, kibicowanie koleżankom, nawet podglądanie rywalek. Ale na szczęście po tylu latach kariery znam większość rywalek i jestem w stanie rozpracowywać różne rozwiązania taktyczne – dodaje.", "36-letnia Rosolska weźmie udział w przyszłotygodniowym zgrupowaniu kadry prowadzonym przez Kapitana Dawida Celta w Zielonej Górze. Tuż po nim zobaczymy Alicję w hali CRS MOSiR Zielona Góra podczas międzypaństwowego spotkania zespołów mieszanych Polski i Czech. Będą tam też: Magdalena Fręch, Maja Chwalińska, Weronika Falkowska, Martyna Kubka (wszystkie LOTOS PZT Team) oraz Katarzyna Kawa.", "Pierwszego dnia, w piątek (10 grudnia), od godziny 15, rozegrane zostanie po jednym meczu singlowym mężczyzn i kobiet oraz męski debel. Natomiast sobotni plan rozpocznie gra pojedyncza pań, po niej będą rywalizować panowie oraz tenisistki w deblu. Jeśli po sześciu pojedynkach będzie remis 3:3, obejrzymy decydującą o zwycięstwie rywalizację mikstów. ", "Właśnie w grze mieszanej Rosolska uzyskała najlepszy w dotychczasowej karierze wynik, osiągając w 2018 roku finał nowojorskiego US Open. W tamtym sezonie wystąpiła też w półfinale Wimbledonu w grze podwójnej. Ma na koncie dziewięć tytułów w cyklu WTA Tour, a najwyżej w deblowym rankingu była notowana na 23. miejscu. Ten sezon zakończyła na 125. pozycji na świecie.", "Alicja – obok Agnieszki Radwańskiej – jest jedną z rekordzistek w drużynie narodowej startującej w rozgrywkach o Billie Jean King Cup (wcześniej Fed Cup). Ma w dorobku największą liczbę 38 występów (o trzy więcej od Radwańskiej). Dotychczas grała też najwięcej sezonów w kadrze, bo aż 14. Wygrała najwięcej meczów w grze podwójnej – 26 i ma najlepszy bilans w deblu 26-12. Natomiast razem z Klaudią Jans-Ignacik, wieloletnią stała partnerką w Tourze, stworzyła najlepszą reprezentacyjną parę w historii (bilans 14-8).", "Bezcenne doświadczenie Rosolskiej jest bardzo ważne w perspektywie meczu play off, który Polki rozegrają w dniach 15-16 kwietnia przeciwko mocnej ekipie Rumunii. Stawką będzie miejsce w listopadowym turnieju finałowym Billie Jean King Cup w Pradze. Już niedługo zapadnie decyzja o miejscu rozgrywania tego ważnego spotkania, którego gospodarzem jest Polska.", "– Na pewno czeka nas trudny mecz i duże wyzwanie, bo Rumunki są naprawdę mocne i mają kilka zawodniczek w pierwszej setce rankingu WTA. Ale wierzę, że będziemy w stanie je pokonać i awansować do finałowego turnieju. Jestem, jak zawsze, do dyspozycji kapitana, bo zawsze chętnie wesprę drużynę – podkreśla Alicja.", "Już teraz zapraszamy do kibicowania reprezentacji Polski w kwietniowym meczu z Rumunkami. Ale na razie warto potrenować doping w Zielonej Górze, gdzie zobaczymy na żywo jedną z najsilniejszych obecnie drużyn świata – ekipę Czech. Bilety można kupić na", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dwa deble z Polkami z awansem w Melbourne", "date": "\n\t\t\t\t\t\t\t\t\t\t20 stycznia, 2022\t\t\t\t\t", "text": ["Odwr", "ó", "ciły losy meczu", "Jako pierwsza wystąpiła, już w sesji dziennej w Melbourne, japońsko-polska para Nao Hibino/Alicja Rosolska. Japonka i Polka w I rundzie turnieju gry podwójnej kobiet odwróciły losy spotkania i wygrały po niesamowitej walce w drugim i trzecim secie z parą amerykańską Ann Li/Alison Riske 3:6. 7:6 (6), 6:4. Amerykanki po wygraniu pierwszego seta w drugiej partii dwa razy prowadziły z przewagą przełamaniem jeszcze w tie-breaku drugiego seta były o dwie wygrane akcje od końcowego sukcesu, ale nie zdołały “zamknąć” spotkania.", "W 1/16 finału Hibino i Rosolska zmierzą się  w sobotę z parą słowacko/rosyjską Viktoria Kuzmova/Wiera Zwonariowa.", "Magda Linette czwartek miała bardzo pracowity, bowiem po krótkim odpoczynku po meczu z Darią Kasatkiną ponownie pojawiła się na korcie, by w duecie z Amerykanką Bernardą Perą rozegrać miecz I rundy debla. Polka i Amerykanka, półfinalistki gry podwójnej wielkoszlemowego French Open 2021 zmierzyły się z parą duńsko-belgijską Clara Tauson/Alison Van Uytvanck wygrywając po trzysetowej batalii 6:2, 2:6, 6:0. O awansie rozstrzygnął trzeci set, w którym Linette i Pera szybko uzyskały dwa przełamania, objęły prowadzenie 3:0 i pewnie utrzymały przewagę. W decydującym  secie Polka i Amerykanka nie straciły ani jednego gema meldując się w II rundzie.", "W sobotę rywalkami półfinalistek French Open 2021 będą w 1/16 finału rozstawione z numerem czwartym Australijka Samantha Stosur i Chinka Shuai Zhang.", "W czwartek pierwsze spotkanie w turnieju gry podwójnej mężczyzn rozegrała także kazachsko-polska para Alexander Bublik/Jan Zieliński. Dla Polaka był to w ogóle debiut w imprezie wielkoszlemowej. Bublik i Zieliński niestety przegrali z parą Marcos Giron/Soonwoo Kwon (USA, Korea Południowa) 3:6. 4:6 i zakończyli występ w Melbourne. Wielkoszlemowy debiut Jana Zielińskiego trwał krótko.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals. Drugie zwycięstwo Daniiła Miedwiediewa", "date": "\n\t\t\t\t\t\t\t\t\t\t16 listopada, 2021\t\t\t\t\t", "text": ["Już dwa grupowe zwycięstwa ma na koncie w Grupie Czerwonej broniący tytułu Rosjanin Daniił Miedwiediew. Triumfator ATP Finals 2020 we wtorkowe popołudnie, choć nie bez kłopotów, wygrał jednak z aktualnym mistrzem olimpijskim, zwycięzcą ATP Finals 2018, Alexandrem Zverevem 6:3, 6:7 (3), 7:6 (6). Zverev na razie ma na koncie zwycięstwo i porażkę.", "Miedwiediew świetnie rozpoczął mecz, już w drugim gemie przełamując podanie rywala i bardzo dobrze serwując nie dał sobie odebrać prowadzenia, bardzo pewnie wygrywając pierwszego seta.", "Takiej dominacji Miedwiediewa, mimo że cały czas grał bardzo solidnie, jednak nie był w stanie utrzymać, gdyż rywal zaczął grać coraz lepiej. W drugiej partii walka była już bardzo zacięta i wyrównana. Nie było przełamań, o wyniku decydował tie-break, w którym od początku przewagę miał Alexander Zverev. Niemiec po dwóch mini-breakach szybko objął prowadzenie 4:1 i tej przewagi nie roztrwonił. Rosjanin próbował jeszcze odwrócić losy seta, „wyciągnął” wynik na 3:4, lecz trzy kolejne akcje padły łupem mistrza olimpijskiego, który doprowadził tym samym do decydującego trzeciego seta.", "Losy całego spotkania rozstrzygnął, drugi już we wtorek tie-break, w którym tym razem minimalnie lepszy okazał się Daniił Miedwiediew. Cały set był bardzo wyrównany. Jedynego break-pointa miał w 11. gemie Alexander Zverev, lecz Rosjanin zdołał się wybronić.", "Tie-breaka też lepiej rozpoczął mistrz olimpijski, który wprawdzie pierwsze miniprzełamanie, uzyskane w pierwszej akcji, natychmiast stracił, ale chwilę później prowadził już 4:2. Daniił Miedwiediew jednak nie zrezygnował i ostatecznie to on okazał się być w tym spotkaniu górą.  Obrońca tytułu wyszedł wreszcie w tie-breaku na prowadzenie 5:4, po chwili wypracował dwa meczbole, w tym drugiego, gdyby był potrzebny, przy własnym podaniu, i chociaż ich nie wykorzystał, to kiedy po kolejnym przełamaniu zdobył trzeciego meczbola, przy własnym serwisie okazji już nie wypuścił.", "Wygrana Daniiła Miedwiediewa to rozstrzygnięcie, jak się wydaje, korzystne dla Huberta Hurkacza, który z Rosjaninem już w Turynie przegrał. Ostatecznie rywalem Hubiego będzie pierwszy rezerwowy w turnieju, Włoch Jannik Sinner. Pierwotnie przeciwnikiem Polaka miał być Matteo Berrettini, lecz po szczegółowych badaniach, które tenisista z Rzymu przeszedł we wtorek, okazało się jednak, że do spotkania nie będzie mógł przystąpić. Berrettini już w niedzielę doznał kontuzji mięśni brzucha i był zmuszony skreczować w meczu z Alexandrem Zverevem, teraz okazało się, że musiał definitywnie wycofać się z turnieju. ", "Początek meczu Hurkacza o godzinie 21. Oczywiście Polak, żeby realnie myśleć o półfinale, potrzebuje zwycięstwa. Ewentualna druga porażka te szanse ograniczy do minimum.", "W pierwszym wtorkowym meczu deblowym była mała niespodzianka. Najwyżej rozstawieni w Nitto ATP Finals 2021, uważani obecnie za najlepszą parę deblową na świecie, Chorwaci Nikola Mektić i Mate Pavić przegrali w dwóch setach z parą hiszpańsko-argentyńską Marcel Granollers-Pujol/Horacio Zeballos 4:6, 6:7 (4). Hiszpan i Argentyńczyk wyrównali tym samym bilans meczów z Chorwatami w 2021 roku na 2:2, rewanżując się rywalom za porażkę w finale  Wimbledomu 2021.", "O wyniku pierwszego seta przesądziło jedno przełamanie. Drugą partię rozstrzygnął ostatecznie tie-break. Wcześniej para hiszpańsko-argentyńska obroniła w drugiej partii dwie piłki setowe.", "Podkreślić trzeba, że mecz stał na bardzo wysokim poziomie, a obie pary dały pokaz gry deblowej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. Wygrana Igi Świątek na pożegnanie Meksyku", "date": "\n\t\t\t\t\t\t\t\t\t\t15 listopada, 2021\t\t\t\t\t", "text": ["Iga Świątek nie miała już szans na awans do półfinału AKRON WTA Finals 2021, mogła jednak zrewanżować się Hiszpance za porażkę podczas Igrzysk Olimpijskich Tokio 2020 (igrzyska w roku 2021), która zamknęła Polce drogę do upragnionego medalu olimpijskiego. Mogła też  pozytywnym akcentem zakończyć swój debiutancki występ w WTA Finals i nie okazać się najsłabszą tenisistką turnieju w Guadalajarze. Te cele Polka zrealizowała. Tenisistka z Raszyna wygrała z Badosą 7:5, 6:4, a najsłabszą zawodniczką imprezy w Meksyku okazałą się Czeszka Barbora Krejcikova, która przegrała wszystkie spotkania w grupie Teotihuacán.", "Choć mecz Igi Świątek z Paulą Badosą Gibert dla układu tabeli nie miał już większego znaczenia (Badosa była pewna pierwszego miejsca w grupie), był interesujący, bardzo emocjonujący, a obie tenisistki – grając bez specjalnej presji – zaprezentowały sporo intersujących zagrań.", "Pierwsza przełamanie zaliczyła Paula Badosa Gibert, która już w trzecim gemie (drugim serwisowym Polki) wygrała gema przy serwisie tenisistki z Raszyna. Nie był to jednak moment kluczowy dla losów partii, gdyż Polka zareagowała najlepiej jak było można, już w następnym gemie odpowiadając re-breakiem, szanse znowu się więc wyrównały. Później zdarzały się tenisistkom problemy z utrzymaniem podania, ale ostatecznie o losach partii zadecydował dopiero gem 12. w którym Iga Świątek po raz drugi w tej partii odebrała serwis Hiszpance, wygrywając seta 7:5. Polka już w gemie dziewiątym przy prowadzeniu 5:4 miała przy serwisie Badosy setbola, lecz wówczas rywalka wybroniła się wygrywającym serwisem świetnym forhenden po linii oraz ponownie serwisem.", "Drugi set, przynajmniej początkowo miał identyczny przebieg, jak set pierwszy. Iga Świątek w trzecim gemie, tak jak wtedy, straciła serwis lecz tym razem, choć miała kilka break-pointów w szalenie długim gemie czwartym, od razu odpowiedzieć nie zdołała, zrobiło się więc 3:1 dla Hiszpanki. Iga Świątek przegrywała jeszcze 2:4, ale od tego momentu wygrała już wszystkie gemy i zeszła z kortu jako zwyciężczyni.", "– To był trudny mecz. Cieszę się z pierwszej wygranej w WTA Finals. Szkoda, że Paula tak szybko zeszła z kortu, bo chciałam wraz z publicznością zaśpiewać jej “Happy birthday” z okazji 24. urodzin – powiedziała po spotkaniu Iga Świątek.", "Poniedziałkowa wygrana Igi Świątek oznacza zarazem, że tenisistka z Raszyna zachowa po AKRON WTA Finals dziewiąte miejsce w rankingu WTA. Wyprzedzi ja wprawdzie Paula Badosa Gibert, ale Polka wyprzedzi z Kolei Tunezyjkę Ons Jabeur.", "W grupie Chichen Itza najlepsza okazała się Paula Badosa Gibert, która w półfinale zmierzy się ze swoją rodaczką Garbine Muguruzą. Pewne jest już zatem, że w finale na pewno zagra, któraś z Hiszpanek. Taka sytuacja będzie miała miejsce po raz drugi w historii i pierwszy od roku 1993, kiedy Arantxa Sánchez Vicario przegrała z Niemką Steffi Graf.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. W Guadalajarze czas na półfinały", "date": "\n\t\t\t\t\t\t\t\t\t\t16 listopada, 2021\t\t\t\t\t", "text": ["Pary półfinałowe gry podwójnej: Barbora Krejcikova/Katerina Siniakowa (Czechy, 1) – Nicole Melichar-Martinez/Demi Schuurs (USA/Holandia, 4); Shuko Aoyama/Ena Shibahara (Japonia, 2) – Hsieh Su-Wei/Elise Mertens (Tajwan/Belgia, 3).", "O tym, która z tenisistek jako ostatnia awansuje do półfinału, decydował wieczorny (w Polsce w nocy z poniedziałku na wtorek) mecz turniejowej “jedynki” Aryny Sabalenki z Białorusi z turniejową “czwórką” Marią Sakkari z Grecji. Pogromczynie Igi Świątek stoczyły o awans niesamowitą batalię. Tylko dwa pierwsze sety, oba zakończone tie- breakami, trwały 2 godziny i dopiero po takim czasie rozpoczął się decydujący trzeci set. Kluczem do zwycięstwa Greczynki okazało się przełamanie, które Maria Sakkari zdobyła w gemie siódmym rozstrzygającej partii. Po nim objęła prowadzenie 4:3, a Białorusinka już się “nie podniosła”. Wiceliderka rankingu WTA straciła jeszcze jedno podanie w gemie 10. i po 2 godzinach, 47 minutach, niesamowite spotkanie dobiegło końca. Z awansu mogła się cieszyć Greczynka. Maria Sakkari wygrała ten tenisowy maraton 7:6 (1), 6:7 (6), 6:3 i to ona będzie w nocy z wtorku na środę czasu polskiego (2.30) półfinałową przeciwniczką Estonki Anett Kontaveit.", "W pierwszym secie bliżej zwycięstwa była Białorusinka, która prowadziła już 5:3, w gemie 10, przy prowadzeniu 5:4 i serwisie Greczynki miała nawet setbola, ale nie wykorzystała swoich szans, zaś w fatalnie rozegranym tie-breakiem w którym zdobyła tylko jeden punkt, zniweczyła cały poprzedni wysiłek. Sakkari została nagrodzona za walkę do końca, bo trzeba jeszcze podkreślić, że swoje gemy serwisowe wygrywała z dużym trudem.", "W secie drugim Sabalenka ponownie prowadziła 5:3, by w kolejnym gemie nie wykorzystać dwóch setboli, później nie “zamknęła” partii przy własnym serwisie. gdy po przełamaniu wygrywała 6:5, ale tym razem w tie-breaku to ona w kocówce wykazała więcej opanowania przechylając szalę zwycięstwa na swoją korzyść", "Dlatego doszło do decydującej trzeciej partii, w której lepsza okazała się Maria Sakkari wygrywając mecz po trzech godzinach niesamowitej batalii, choć także w tym secie musiała “gonić” wynik, gdyż po stracie serwisu przegrywała 1:3.", "O ostatecznym niepowodzeniu Aryny Sabakenki zadecydowała przede wszystkim słaba dyspozycja serwisowa. Aż 19 podwójnych błędów serwisowych, nawet w tak długim meczu, wiceliderce rankingu WTA tenisistek nie przystoi i nie powinno się przytrafić. Także 56 niewymuszonych błędów to zdecydowanie zbyt dużo. Siedem asów oraz 29 winnerów tego nie zrekompensowało. Maria Sakkari też nie grała bezbłędnie, była jednak nieco stabilniejsza i to przyniosło jej sukces.", "W grupie Chichen Itza najlepsza okazała się Paula Badosa Gibert, która w półfinale zmierzy się ze swoją rodaczką Garbine Muguruzą. Pewne jest już zatem, że w finale na pewno zagra, któraś z Hiszpanek. Taka sytuacja będzie miała miejsce po raz drugi w historii i  pierwszy od roku 1993, kiedy Arantxa Sánchez Vicario przegrała z Niemką Steffi Graf. Początek wewnątrzhiszpańskiego półfinału we wtorek o godzinie 21 czasu polskiego.", "Taki skład tego półfinału był znany już przed poniedziałkowym meczem Pauli Badosy Gibert z Igą Świątek. Na pożegnanie z turniejem w Meksyku Iga Świątek zwyciężyła 7:5, 6:4, wygrywając swój ostatni mecz sezonu. Ma też już na koncie pierwsze w karierze zwycięstwo w ATP Finals, choć oczywiście, o czym było wiadomo już w w niedzielę nad ranem naszego czasu, nie mogło już ono dać Polce miejsca w 1/2 finału imprezy w Guadalajarze.", "Paula Badosa Gibert przegrała z Igą Świątek mecz w dniu swoich 24 urodzin, ale urodzinowy prezent, w postaci awansu do półfinału AKRON WTA Finals 2021, zagwarantowała sobie już wcześniej.", "W grze podwójnej w poniedziałek odbyły się ostatnie mecze w grupie El Tajin. Pewne miejsca w półfinale były przed trzecią kolejką spotkań tylko Czeszki Barbora Krejcikova i Katerina Siniakova, a ponieważ szanse awansu zachowały wszystkie pozostałe pary, oba spotkania dostarczyły mnóstwo emocji. Najpierw dominację w grupie potwierdziły Czeszki. Rozstawione w Guadalajarze z “jedynką” mistrzynie French Open 2021, złote medalistki Igrzysk Olimpijskich Tokio 2020 (igrzyska przeprowadzone w roku 2021) były blisko porażki, ale ostatecznie pokonały parę chilijsko-amerykańską Alexa Guarachi/Desirae Krawczyk (6) po super tie-breaku 5:7. 7:6  (3), 10-7. Krejcikova i Siniakova odniosły trzecie zwycięstwo w grupie, natomiast ich rywalki pożegnały się z turniejem.", "Barbora Krejcikova i Katerina Siniakova – już we wtorek o 21 naszego czasu – zmierzą się w półfinale z duetem amerykańsko-holenderskim Nicole Melichar-Martinez/Demi Schuurs.", "W drugim meczu, który rozpoczął się we wtorek o 5.50 czasu polskiego (w Meksyku 22.50 w poniedziałek), para tajwańsko-belgijska Su-wei Hsieh/Elise Mertens (3) wygrała 6:4, 7:6 (3) z duetem kanadyjsko-meksykańskim Sharon Fichman/Giuliana Olmos (8) i to Tajwanka i Belgijka dołączyły do grona półfinalistek. W półfinale zagrają z parą japońską Shuko Aoyama/Ena Shibahara. Ich poniedziałkowe rywalki zakończyły rywalizację w grupie na ostatniej pozycji, z trzema porażkami ma koncie.", "Warto zwrócić uwagę, że w grze podwójnej w półfinałach znalazły się w komplecie cztery najwyżej rozstawione pary (w grze pojedynczej spośród czterech najwyżej rozstawionych tenisistek do półfinału dotarła tylko turniejowa “czwórka” Maria Sakkari.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals. Krecz i łzy Berrettiniego", "date": "\n\t\t\t\t\t\t\t\t\t\t15 listopada, 2021\t\t\t\t\t", "text": ["W drugim niedzielnym meczu Grupy Czerwonej w grze pojedynczej, zmierzyli się mistrz olimpijski Niemiec Alexander Zverev (3) i Włoch Matteo Berrettini (6).", "Alexander Zverev i Matteo Berrettini stworzyli świetne widowisko, przerwane jednak przez kontuzję Włocha.", "Kapitalny pierwszy set trwał aż 79 minut. Nie było przełamań, a o losach partii zadecydował tie-break, w którym, nieznacznie lepszy był Niemiec. Mistrz olimpijski z Tokio wykorzystał trzecią piłkę setową wygrywając 7-5.", "Tenisowe emocje na tym niestety się skończyły. Przerwa między setami trwała długo. Berrettini zeszedł z kortu najprawdopodobniej już z kontuzją. Gdy tenisiści wreszcie wznowili spotkanie, Berrettini już po przegranym pierwszym gemie drugiego seta poprosił o interwencje medyczną. Był opatrywany, ale po chwili okazało się, że jednak rezygnuje z gry. Włoski tenisista był załamany, kiedy usiadł na krześle zasłonił twarz i… pojawiły się łzy.", "Punkt do tabeli za zwycięstwo (zgodnie z regulaminem w dwóch setach) zapisał na swoje konto Alexander Zverev, który we wtorek zmierzy się z niedzielnym pogromcą Huberta Hurkacza Daniiłem Miedviedievem.", "Tenisista pokonany w meczu Alexander Zverev – Matteo Berrettimi to przeciwnik Huberta Hurkacza we wtorkowym spotkaniu drugiej kolejki meczów w Grupie Czerwonej. Czy w zaistniałej sytuacji będzie nim jednak Matteo Berrettini? Decyzji jeszcze nie ma. Włoch najprawdopodobniej doznał urazu mięśni brzucha. Istnieją obawy, że uraz uniemożliwi mu dalszy udział w turnieju.", "Niesamowity przebieg miał niedzielny mecz debla. Hiszpan Marcel Granollers i Argentyńczyk Horacio Zeballos obronili cztery meczbole i po super tie-breaku pokonali parę chorwacko-słowacką Ivan Dodig/Filip Polasek 4:6, 7:6 (10), 10-6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Finals. We wtorek wieczorem mecz Huberta Hurkacza", "date": "\n\t\t\t\t\t\t\t\t\t\t16 listopada, 2021\t\t\t\t\t", "text": ["We wtorek swoje drugie spotkanie grupowe w Nitto ATP Finals w Turynie rozegra Hubert Hurkacz, który ma się zmierzyć z Włochem Matteo Berrettinim. Początek meczu o godzinie 21. Gdyby okazało się, że Berrettini, który z powodu urazu skreczował w niedzielę w poprzednim meczu z Alexandrem Zverevem, nie może jednak wystąpić przeciwnikiem Hubiego będzie inny Włoch Jannik Sinner, który jest w turnieju pierwszym rezerwowym.", "W grze pojedynczej od zwycięstwa rozpoczął turniej główny faworyt, lider rankingu ATP, Serb Novak Djoković (1). Walczący o szósty triumf w ATP Finals Nole pokonał debiutującego w tej imprezie Norwega Caspera Ruuda (8), wygrywając 7:6 (4), 6:2. W wieczornym spotkaniu triumfator ATP Finals z 2018 roku Grek Stefanos Tsitsipas (4), borykający się ostatnio z problemami zdrowotnymi i nie będący w wysokiej formie, przegrał z Rosjaninem Andriejem Rublowem 4:6, 4:6.", "Debiutujący w ATP Finals młody Norweg Casper Ruud, który dopiero niedawno zadebiutował w TOP 10 rankingu ATP, spotkanie z Novakiem Djokoviciem rozpoczął bez respektu dla słynnego rywala. Norweg w gemie otwarcia przełamał serwis Serba za chwilę obejmując prowadzenie 2:0 i choć przewagi nie zdołał utrzymać, pierwszego seta przegrał dopiero po tie-breaku. W drugiej partii, z minuty na minutę coraz lepiej grający Djoković dominował już na korcie.", "W zapowiadającym się bardzo interesująco spotkaniu wieczornym, w którym trudno było wskazać faworyta, Rosjanin Andriej Rublow (5) pokonał w dwóch setach Greka Stefanosa Tsitsipasa 6:4, 6:4.", "O wyniku przesądziły dwa przełamania, po jednym w każdym secie na korzyść Rublowa. Strat tenisista grecki nie był już w stanie odrobić, gdyż Rosjanin w całym spotkaniu serwował bardzo pewnie.", "Przed turniejem Stefanos Tsitsipas zmagał się z kontuzją łokcia i choć trochę trenował i zdecydował się mimo wszystko wystąpić w Turynie, na korcie było widać, że w najlepszej dyspozycji na pewno nie jest.", "W deblowym spotkaniu sesji dziennej turyńskiego turnieju, para brytyjsko-amerykańska Joe Salisbury/Rajeev Ram (2), mistrzowie US Open 2021, pokonała w dwóch setach duet brytyjsko-brazylijski Jamie Murray/Bruno Soares (7) 6:1, 7:6 (5). W spotkaniu wieczornym mistrzowie French Open 2021 Francuzi Pierre-Hugues Herbert i Nicolas Mahut wygrali z parą kolumbijską Juan-Sebastian Cabal/Robert Farah 7:6 (1), 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Carlos Alcaraz największą „wschodzącą gwiazdą”", "date": "\n\t\t\t\t\t\t\t\t\t\t14 listopada, 2021\t\t\t\t\t", "text": ["Alcaraz, ćwierćfinalista US Open 2021, w całym turnieju w Mediolanie stracił tylko jednego seta, w ostatnim meczu fazy grupowej z Argentyńczykiem Juanem Manuelem Cerundolo.", "W trwającym 82 minuty finale Hiszpan miał problemy tylko w pierwszym secie, w którym  musiał bronić się przed stratą podania i wygrał po tie-breaku. W dwóch pozostałych setach kluczowe było jedno przełamanie na korzyść Alcaraza.", "Hiszpan ani razu nie stracił podania, samemu wykorzystując dwa z sześciu break-pointów. Triumfator miał na koncie cztery asy, 17 zagrań wygrywających i 15 niewymuszonych błędów, natomiast pokonany przeciwnik cztery asy, 12 uderzeń wygrywających oraz 18 niewymuszonych błędów.", "Osiemnastoletni Carlos Alcaraz jest najmłodszym w historii mistrzem Next Gen ATP Finals. Za triumf w Mediolanie Hiszpan nie otrzyma punktów do rankingu ATP. W nagrodę zainkasuje 400 tys. dolarów.", "Była to czwarta edycja turnieju Next Generation Finals (w 2020 roku turniej z powodu pandemii COVID-19 został odwołany). Na listę triumfatorów turnieju Carlos Alcaraz dołącza do Chung Hyeona z Korei Południowej, który wygrał Next Gen ATP Finals w 2017 w roku, Greka Stefanosa Tsitsipasa (2018 rok) oraz Włocha Jannika Sinnera, zwycięzcy poprzedniej edycji z 2019 roku.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "AKRON WTA Finals. Garbine Muguruza trzecią półfinalistką", "date": "\n\t\t\t\t\t\t\t\t\t\t15 listopada, 2021\t\t\t\t\t", "text": ["W Guadalajarze jako pierwsze wyszły na kort, jeszcze w niedzielę wieczorem polskiego czasu Czeszki Karolina Pliskova i Barbora Krejcikova, obie jeszcze z nadziejami na awans. Po ciekawej rywalizacji drugie zwycięstwo w turnieju odniosła Karolina Pliskova pokonując rodaczkę 0:6, 6:4, 6:4, ale jak się później okazało, było to zwycięstwo pyrrusowe, które byłej liderce rankingu WTA do awansu nie wystarczyło. Do awansu potrzebowała jeszcze porażki Garbine Muguruzy z Anett Kontaveit, ale Estonka Czeszce nie pomogła.", "Karolina Pliskova tym razem nie znalazła się w półfinale WTA Finals, w którym grała już czterokrotnie. Natomiast Barbora Krejcikova, podwójna mistrzyni French Open 2021, swój debiutancki występ w WTA Finals w grze pojedynczej  zakończyła bez choćby jednego zwycięstwa, z trzema porażkami w fazie grupowej.", "Spotkanie Czeszek miało dziwny przebieg. Wygrała Karolina Pliskova, choć do połowy drugiego seta absolutnie nic tego nie zapowiadało. gdyż pierwszego seta Krejcikova wygrała 6:0, a w drugim prowadziła z przełamaniem 4:2, żeby już do końca meczu nie ugrać ani jednego gema.", "Przed meczem Garbinie Muguruzy z pewną już awansu Anett Kontaveit sytuacja była klarowna. Hiszpanka, żeby znaleźć się w półfinale, musiała koniecznie wygrać. Spełnił się scenariusz optymalny dla Muguruzy, która pokonała Anett Kontaveit 6:4, 6:4. Ten wynik oznacza zarazem, że w półfinale dojdzie do spotkania Muguruzy z rodaczką Paulą Badosą Gibert.", "Wyraźnie zdekoncentrowana Kontaveit zagrała słabe spotkanie. Ustępowała Hiszpance wyraźniej, niż wskazywałby suchy wynik.", "W deblu w grupie Tenochtitlán już wcześniej awans zapewniły sobie Japonki Shuko Aoyama i Ena Shibahara, które w ostatnim spotkaniu grupowym zmierzyły się z nie mającą już szans awansu parą australijsko-chińską Samantha Stosur/Shuai Zhang. Japonki przegrały 1:2, ale jeden wygrany set zagwarantował im pierwszą lokatę w grupie. Stosur i Shuai Zhang, mistrzynie US Open 2021, które do Guadalajary przyjechały z serią 11 kolejnych wygranych spotkań, odniosły zwycięstwo niejako na pocieszenie, gdyż i tak uplasowały się w grupie na ostatniej, czwartej  pozycji.", "Znacznie większy ciężar gatunkowy miało drugie niedzielne spotkanie w tej grupie, bowiem mecz pary amerykańsko-holenderskiej Nicole Melichar-Martinez/Demi Schuurs z parą chorwacko-słoweńską Darija Jurak/Andreja Klepac decydował o tym, która z rywalizujących par również zamelduje się w półfinale. Zwycięsko wyszły z tej batalii Amerykanka i Holenderka, które zwyciężyły 6:4, 3:6, 10-2. Decydujący super tie-break był jednostronnym popisem  Melichar-Martinez i Schuurs. Darija Jurak i Andreja Klepacz pożegnały się z turniejem.", "W poniedziałek wieczorem czasu polskiego swoje, niestety pożegnalne spotkanie w turnieju, rozegra Iga Świątek. Polska tenisistka, która nie ma już szans awansu do półfinału, o godzinie 21 zmierzy się z pewną już miejsca w półfinale Hiszpanką Paulą Badosą Gibert.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Finals w Turynie. Wygrana Djokovicia na inaugurację", "date": "\n\t\t\t\t\t\t\t\t\t\t15 listopada, 2021\t\t\t\t\t", "text": ["W grze pojedynczej swoje pierwsze spotkanie rozgrywał główny faworyt, lider rankingu ATP, Serb Novak Djoković (1). Walczący o szósty triumf w ATP Finals (na przestrzeni lat turniej zmieniał nazwę) Djoković pokonał debiutującego w tej imprezie Norwega Capera Ruuda (8), wygrywając 7:6 (4), 6:2. Trzeba jednak podkreślić, że młody Norweg w pierwszym secie mocno “postawił się” słynnemu Serbowi. W drugiej partii przewaga światowej i turniejowej “jedynki” była już wyraźna.", "Jeżeli Novak Djoković triumfuje w Turynie wygrywając ATP Finals po raz szósty, wyrówna rekordowe pod tym względem osiągnięcie Szwajcara Rogera Federera. Djoković wygrywał już prestiżowy turniej wieńczący ATP Tour  w latach 2008 i cztery razy z rzędu w latach 2012-2015.", "W deblowym spotkaniu sesji dziennej turyńskiego turnieju, para brytyjsko-amerykańska Joe Salisbury/Rajeev Ram (2), mistrzowie US Open 2021, pokonała w dwóch setach duet brytyjsko-brazylijski Jamie Murray/Bruno Soares (7) 6:1, 7:6 (5).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażka Huberta Hurkacza na inaugurację Nitto ATP Finals 2021. Dobra gra nie wystarczyła na Daniiła Miedwiediewa", "date": "\n\t\t\t\t\t\t\t\t\t\t14 listopada, 2021\t\t\t\t\t", "text": ["Było to trzecie spotkanie Huberta Hurkacza (9. ATP) z Daniiłem Miedwiediewem (2. ATP). Dwa poprzednie też były w 2021 roku. W 1/8 finału wielkoszlemowego turnieju w Wimbledonie górą był Polak, natomiast podczas turnieju w Toronto lepszy okazał się Rosjanin. Tym razem mecz, podobnie jak dwa poprzednie, był również bardzo zacięty i wyrównany, a po raz drugi z konfrontacji obu tenisistów zwycięsko wyszedł tenisista z Moskwy, który po przegraniu pierwszego seta w tie-breaku, zdołał odwrócić losy rywalizacji, wygrywając trzysetową batalię 6:7 (5), 6:3, 6:4.", "O losach pierwszej partii decydował tie-break. Od początku prowadził w nim Polak i nie dał się dogonić. Wprawdzie od wyniku 6:2 dla Hubiego, Miedwiediew zdołał obronić trzy piłki setowe, lecz przy czwartej po forhendzie Rosjanina wyleciała na aut i pierwsza partia meczu padła łupem tenisisty z Wrocławia.", "Podkreślić trzeba, że spotkanie od początku stało na bardzo wysokim poziomie. Obaj zawodnicy zaprezentowali wiele kapitalnych zagrań, a w pierwszym secie minimalnie skuteczniejszy był wrocławianin.", "Druga partia nie ułożyła się po myśli Hubiego. Polak stracił podanie już w drugim gemie i strat nie zdołał odrobić. Miedwiediew doskonale serwował i jedno jedyne przełamanie okazało się kluczowe. Hubert Hurkacz nie miał nawet szansy na tie-breaka. Pewne 6:3 dla Rosjanina, który jedyny słabszy moment miał w gemie dziewiątym, po wypracowaniu dwóch setboli. Przy pierwszym wicelider rankingu ATP wyrzucił piłkę na aut po uderzeniu z forhendu, zaś przy drugim popełnił podwójny błąd serwisowy. Nawet break-pointa dla Hubiego nie było, bo następne dwie akcje wygrał Miedwiediew i o zwycięstwie w meczu decydował trzeci set.", "Rozstrzygający set również nie ułożył się, niestety, po myśli Polaka, który dał się przełamać już w gemie otwarcia. Wrocławianin do końca walczył, pozostałe własne gemy serwisowe wygrywał bardzo pewnie, lecz nie dał rady odwrócić losów pojedynku. Znowu kluczowa okazała się jedna strata serwisu, gdyż szansy na odrobienie straty tym razem nie było.", "Nasz tenisista zaprezentował się z dobrej strony, ale to tenisista z Moskwy był nieznacznie lepszy. O jego sukcesie zadecydował przede wszystkim kapitalnie funkcjonujący serwis. Spotkanie trwało niemal dwie godziny.", "Kolejne mecze Nitto ATP Finaks 2021 Hubi rozegra we wtorek i czwartek. Oby z bardziej pomyślnym skutkiem, gdyż Polak naprawdę jest w bardzo dobrej dyspozycji. Łatwo na pewno jednak nie będzie, gdyż następni rywale to mistrz olimpijski Alexnder Zverev (3) oraz Matteo Berrettini (6), który dodatkowo będzie miał wsparcie własnej publiczności", "W pierwszym spotkaniu deblowym Nitto ATO Finals 2021, które tak naprawdę zainaugurowało turyński turniej, gdyż odbyło się przed meczem Huberta Hurkacza z Daniiłem Miedwiediewem, uznawana obecnie za najlepszą na świecie para chorwacka Nikola Mektić/Mate Pavić (1), na początek zmagań w Grupie Zielonej pokonała 6:4, 6:4 parę niemiecko-rumuńską Kevin Krawietz/Horia Tecau (8).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski. Michał Dembek wygrywa w Sobocie", "date": "\n\t\t\t\t\t\t\t\t\t\t14 listopada, 2021\t\t\t\t\t", "text": ["Był to skutek walkowera ze strony jego finałowego rywala – Martyna Pawelskiego (nr 5.), który zarobił w imprezie 10 tysięcy złotych. Martyn wcześniej wyeliminował dwóch wyżej rozstawionych z graczy – w ćwierćfinale Wojciecha Marka (2.), a w kolejnym pojedynku Szymona Kielana (3.).", "Był to ostatni turniej dla zawodowców rozgrywany w kraju w tym roku, ale niektórzy tenisiści będą jeszcze rywalizować w międzynarodowym Tourze. Na przykład Dembek planuje starty w turniejach ITF M15 w Opawie i Ostrawie, a być może pojedzie również w grudniu do tunezyjskiego Monastyru.", "Większość krajowej czołówki planuje jednak teraz krótką przerwę na regenerację i przygotowania do nowego sezonu.", "Przed tygodniem, w takim samym turnieju kobiet w hali Górnika Bytom, zwyciężyła Weronika Falkowska, pokonując w zaciętym finale dopiero w super tie-breaku Martynę Kubkę (obie LOTOS PZT Team).", "LOTOS PZT Halowy Puchar Polski “Gramy Dalej” był przedłużeniem letniego cyklu LOTOS PZT Polish Tour, który składał się z 13 turniejów, w tym 11 międzynarodowych. Rozpoczął go w maju OTK na kortach Gdańskiej Akademii Tenisowej, a najważniejszym punktem były 95. Narodowe Mistrzostwa Polski w Bytomiu, z rekordową pulą nagród przekraczającą 700 tys. zł i Mercedesami Klasy A od gdyńskiej firmy BMG Goworowski dla złotych medalistów w singlu.", "Poza tym rywalizacja w ramach LOTOS PZT Polish Tour toczyła się w dwóch challengerach ATP w Szczecinie i Poznaniu, a także w turniejach: ITF W60 Kozerki Open; połączonych ITF 25 (kobiet i mężczyzn) we Wrocławiu; ITF W25 Radomiu i Bydgoszczy; ITF M25 w Poznaniu i Kozerkach oraz ITF M15 w Gdyni i Łodzi.", "Sponsorem Tytularnym cyklu jest Grupa LOTOS.", "finał –", "Michał Dembek (nr 1.) – Martyn Pawelski (5.) – walkower", "1/2 finału –", "Michał Dembek (1.) – Michał Mikuła (4.) 6:4, 6:2", "Martyn Pawelski (5.) – Szymon Kielan (3.) 6:4, 7:5", "1/4 finału –", "Michał Dembek (nr 1.) – Piotr Gryńkowski 7:5, 6:4", "Martyn Pawelski (5.) – Wojciech Marek (2.) 6:4, 7:6 (7-4)", "Szymon Kielan (3.) – Dominik Nazaruk 6:4, 7:6 (7-3)", "Michał Mikuła (4.) – Marcel Politowicz 6:1, 6:2", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals 2021. Druga porażka Huberta Hurkacza", "date": "\n\t\t\t\t\t\t\t\t\t\t16 listopada, 2021\t\t\t\t\t", "text": ["Pierwotnie przeciwnikiem Polaka miał być Matteo Berrettini. Rozstawiony w turnieju z numerem szóstym tenisista włoski do niemal do ostatniej chwili wierzył, że będzie w stanie zagrać, lecz okazało się to niemożliwe. Matteo Berrettini, który już w niedzielę  –  z powodu urazu mięśni brzucha – skreczował w meczu z Niemcem Alexandrem Zverevem, musiał wycofać się z turnieju, a w spotkaniu z Hurkaczem zastąpił go pierwszy rezerwoy w turyńskim turnieju, Jannik Sinner.", "Hubert Hurkacz rozpoczął spotkanie w sposób najlepszy z możliwych  –  od przełamania serwisu przeciwnika, ale, niestety, już po chwili Sinner odpowiedział błyskawicznym re-breakiem i wszystko wróciło do punktu wyjścia. Szybko się zresztą okazało, że przełamanie w gemie otwarcia to było dla Huberta Hurkacza miłe złego początki.", "Po obustronnym przełamaniu pierwszych swoich gemów serwisowych, w kolejnych gemach obaj tenisiści wciąż mieli problemy z utrzymaniem serwisu, ale w kluczowych akcjach decydujące słowo należało z reguły do Sinnera. Polak do końca seta zdołał ugrać jeszcze tylko jednego gema, przegrywając pierwszą partię wyraźnie 2:6.", "Drugi set jedynie potwierdził dominację Sinnera w spotkaniu. Tym razem Hubi stracił serwis w trzecim gemie i już się „nie podniósł”. Wrocławianin próbował jeszcze walczyć, utrzymał serwis w gemie piątym, zmniejszając prowadzenie rywala do 3:2, ale na więcej nie było go już tego dnia stać. Trzy kolejne gemy rozstrzygnął na swoją korzyść Jannik Sinner i nim upłynęło 1,5 godziny rywalizacji, było po wszystkim. Wynik 6:2, 6:2 mówi w zasadzie wszystko i nie pozostawia wątpliwości, który z tenisistów był we wtorkowy wieczór zawodnikiem lepszym.", "O ile w niedzielę w meczu z Daniiłem Miedwiewiewem najlepszy obecnie polski tenisista mógł się naprawdę podobać, o tyle z Sinnerem zagrał słabo.", "Ponieważ w sesji dziennej turnieju wicelider rankingu ATP, broniący tytułu Rosjanin Daniił Miedwiediew (2) pokonał mistrza olimpijskiego Alexandra Zvereva (Niemcy, 3) 6:3, 6:7 (3), 7:6 (6), to po dwóch seriach meczów właśnie on z dwoma zwycięstwami na koncie prowadzi w tabeli Grupy Czerwonej. Jedno zwycięstwo i jedną porażkę ma Alexander Zverev, jedno zwycięstwo ma Jannik Sinner, a dwie porażki Hubert Hurkacz. Przegrana w jednym spotkaniu figuruje na koncie Matteo Berrettiniego, ale on już w turnieju nie uczestniczy.", "Przed nami ostatnie spotkania w tej grupie. W czwartek Hubert Hurkacz zmierzy się z Alexandrem Zverevem, natomiast przeciwnikiem Daniiła Miedwiediewa będzie Jannik Sinner. Po tym, jak z turnieju wycofał się Matteo Berrettini, Daniił Miedwiediew jest już pewny awansu do półfinału. Na drugie miejsce, dające awans, wciąż mogą liczyć Zverev, Hurkacz oraz Sinner, który zastąpił Berrettiniego. Ponieważ ten ostatni na koniec rywalizacji będzie miał rozegrany o jeden mecz mniej od Polaka i Niemca, awans zapewni mu jedynie zwycięstwo w ostatniej kolejce z Miedwiediewem, przy wygranej Hurkacza ze Zverevem. Jeżeli Miedwiediew pokona w czwartek Sinnera, jako drugi , oprócz Rosjanina, zamelduje się zwycięzca meczu Hubert Hurkacz – Aleksander Zverev.", "W grze podwójnej drugie zwycięstwo w imprezie odnieśli we wtorek, w Grupie Zielonej, Hiszpan Marcel Granollers-Pujol i Argentyńczyk Horacio Zeballos (4), którzy wygrali 6:4, 7:6 (4) z uznawaną przez wielu za najlepszą obecnie na świecie parą chorwacką Nikola Mektić/Mate Pavić (1). W drugim wtorkowym meczu tej grupy para chorwacko-słowacka Ivan Dodig/ Filip Polasek (6) pokonała 7:6 (2), 7:5 najniżej rozstawioną parę niemiecko-rumuńską Kevin Krawietz/ Horia Tecau (8). Takie rozstrzygnięcia oznaczają, że Marcel Granollers-Pujol i Horacio Zeballos są już w półfinale, natomiast Kevin Krawietz i Horia Tecau odpadli z turnieju. O tym, która jeszcze para awansuje z Grupy Zielonej do półfinału, zadecyduje czwartkowe spotkanie ostatniej kolejki grupowej, w którym Mektić i Pavić grać będą z parą Dodig/Polasek.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Były trener Angelique Kerber szkoleniowcem Emmy Raducanu", "date": "\n\t\t\t\t\t\t\t\t\t\t13 listopada, 2021\t\t\t\t\t", "text": ["Od czasu wielkiego triumfu w Nowym Jorku Emma Raducanu prezentuje się bardzo słabo. W austriackim Linzu odpadła już w drugiej rundzie (1/8 finału), po porażce 1:6, 7:6 (0), 5:7 z Chinką Xinyu Wang. Był to jej pierwszy mecz w imprezie, gdyż jako turniejowa “jedynka” w 1/16 finału miała wolny los.", "W odnoszeniu kolejnych sukcesów pomóc ma Brytyjce doświadczony niemiecki szkoleniowiec Torben Beltz, który między innymi w 2016 roku doprowadził do wielkich sukcesów Niemkę polskiego pochodzenia Angeligue Kerber. Pod jego widzą Kerber triumfowała w Australian Open i US Open oraz wywalczyła srebrny medal Igrzysk Olimpijskich w Rio de Janeiro.", "– Na tym etapie kariery, gdy rywalizuję z czołowymi tenisistkami świata, naprawdę potrzebuję kogoś z dużym doświadczeniem w WTA Tour na wysokim poziomie. Ponieważ jestem jeszcze nowa, przyda mi się osoba, która mnie przez to poprowadzi – powiedziała Raducanu na spotkaniu z dziennikarzami, podczas którego zaprezentowała swojego nowego trenera, po odpadnięciu z turnieju w Linzu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski – Dembek z Pawelskim w finale", "date": "\n\t\t\t\t\t\t\t\t\t\t13 listopada, 2021\t\t\t\t\t", "text": ["– Wcześniej w planach nie miałem startu w tym turnieju, ale zachęciła mnie oczywiście wysoka premia pieniężna oraz lista graczy, którzy się zgłosili. Rywalizacja z czołowymi polskimi tenisistami na pewno pomoże mi się lepiej przygotować do następnych imprez. W najbliższych tygodniach zagram w Opawie i Ostrawie, gdzie odbywać się będą turnieje ITF 15. Jeśli tam dotrę co najmniej do półfinałów to zakończę sezon, a jeśli powiedzie się gorzej, to wyruszę jeszcze do Monastyru w Tunezji – powiedział Dembek.", "Dembek (nr 1.) w popołudniowym półfinale pokonał Michała Mikułę (nr 4.) 6:4, 6:2. Kilka godzin wcześniej, w 1/4 finału, okazał się lepszy od Piotra Gryńkowskiego 7:5, 6:4. Jak dotychczas nie stracił w Sobocie seta, w trzech meczach. Jak każdy z ośmiu rozstawionych zawodników w drabince miał na otwarcie „wolny los”, więc rozpoczął występ w piątek do drugiej rundy.", "Również bez straty seta do finału dotarł Martyn Pawelski (nr 5.), który w pierwszym swoim sobotnim pojedynku sprawił sporą niespodziankę eliminując w ćwierćfinale rozstawionego z numerem drugim Wojciecha Marka (LOTOS PZT Team) 6:4, 7:6 (7-4).", "W kolejnej rundzie Pawelski, który na co dzień trenuje w Górniku Bytom, wyeliminował wyżej notowanego rywala w rankingu PZT. Tym razem był nim Szymon Kielan (nr 2.), z którym wygrał 6:4, 7:5.", "– Szymek nie jest w reżimie treningowym, ale warto było przyjechać do Soboty, bo pula nagród jest bardzo atrakcyjna. Każda kwota jest ważna w sportowym budżecie syna – podkreśliła Iwona Kielan, mama 19-latka, który od dwóch miesięcy reprezentuje Legię Warszawa.", "Kielan, podobnie jak i Mikuła, zdobył w turnieju czek na sumę 7 tysięcy złotych. Pula nagród w całej imprezie wyniosła 58 tysięcy złotych.", "– Turniej stoi na bardzo wysokim poziomie, ale trudno się dziwić, bo przyjechali czołowi polscy tenisiści. Nie obyło się bez niespodzianek już we wstępnej fazie zawodów. W drugiej rundzie odpadli rozstawieni Yann Wójcik czy Kamil Gajewski. Cieszę się, że na etapie ćwierćfinałów wystąpili gracze z naszego regionu, Wielkopolski – Marcel Politowicz i Dominik Nazaruk – powiedział Wojciech Jaraczewski, dyrektor turnieju LOTOS PZT Halowy Puchar Polski. ", "Sponsorem Tytularnym cyklu jest Grupa LOTOS.", "1/2 finału –", "Michał Dembek (nr 1.) – Michał Mikuła (4.) 6:4, 6:2", "Martyn Pawelski (5.) – Szymon Kielan (2.) 6:4, 7:5", "1/4 finału –", "Michał Dembek (nr 1.) – Piotr Gryńkowski 7:5, 6:4", "Martyn Pawelski (5.) – Wojciech Marek (2.) 6:4, 7:6 (7-4)", "Szymon Kielan (3.) – Dominik Nazaruk 6:4, 7:6 (7-3)", "Michał Mikuła (4.) – Marcel Politowicz 6:1, 6:2", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek za burtą AKRON WTA Finals w Guadalajarze", "date": "\n\t\t\t\t\t\t\t\t\t\t14 listopada, 2021\t\t\t\t\t", "text": ["W grupie Chichén Itzá pewna awansu do półfinału jest już Paula Badosa Gibert, a o tym, która z zawodniczek tej z grupy, oprócz Hiszpanki, zamelduje się w półfinale, zadecyduje poniedziałkowy mecz Aryny Sabalenki z Greczynką Marią Sakkari.", "Awans do półfinału debla zapewniły sobie najwyżej rozstawione Barbora Krejcikova i Katerina Siniakova.", "Iga Świątek, przystępując do spotkania z Aryną Sabalenką, wiedziała już, że drugie zwycięstwo w turnieju odniosła Paula Badosa Gibert, a to oznaczało, że Polka, chcąc pozostać w imprezie, nie mogła meczu z Białorusinką przegrać. Niestety, przegrała 6:2, 2:6, 5:7 i już po fazie grupowej zakończy swój debiutancki występ w WTA Finals.", "Świątek zaczęła mecz z Aryną Sabalenką bardzo obiecująco – od wygrania gema serwisowego do zera. Dalej tak łatwo już nie szło, ale przez następnych kilka gemów nic istotnego dla losów seta się nie wydarzyło. Kluczowy w tej partii był, jak się wydaje, gem piąty, którego Iga Światek rozpoczęła od dwóch błędów, lecz – na szczęście – utrzymała podanie. Z pomocą przyszła Polce rywalka, popełniając serię prostych, niewymuszonych błędów. To do tego stopnia zbiło z tropu Sabalenkę, że od wyniku 0:30 w tym gemie zaczęła się fatalna wręcz gra Białorusinki. I Iga potrafiła to wykorzystać, bo w kolejnym gemie przełamała serwis wiceliderki rankingu, obejmując prowadzenie 4:2, a przełamanie dał Polce podwójny błąd serwisowy przeciwniczki. Co więcej, Białorusinka już do końca seta nie zdołała się podnieść i nie zdobyła żadnego gema, a po 40 minutach Iga Świątek wygrała premierową partię spotkania 6:2!", "Pierwsze kłopoty tenisistki z Raszyna rozpoczęły się tak naprawdę w trzecim gemie drugiego seta, ale Sabalenka nie wykorzystała szansy przy break-poincie, posyłając piłkę w siatkę. Iga Świątek utrzymała podanie dzięki efektownemu minięciu po uderzeniu z forhendu oraz skutecznej akcji przy siatce. Wówczas jeszcze naszej tenisistce udało się, ale w następnym własnym gemie serwisowym – niestety już nie. Fatalny gem Świątek z dwoma podwójnymi błędami serwisowym, w tym jednym na zakończenie gema, skutkował przełamaniem i objęciem prowadzenia przez Sabalenkę. Tym razem wszystko potoczyło się odwrotnie, jak w secie pierwszym, bo to Białorusinka raz jeszcze odebrała serwis naszej reprezentantce, wygrywając seta 6:2. Polka miała wprawdzie okazję, żeby przynajmniej przedłużyć partię, lecz w 10. gemie  nie wykorzystała trzech break-pointów. Za pierwszym razem Sabalenka zepchnęła Świątek do bardzo głębokiej defensywy, wymuszając błąd, natomiast za drugim i trzecim – wybroniła się asami serwisowymi.", "Decydująca partia była bardzo nerwowa. Sporo było efektownych zagrań, ale też wiele błędów. Iga Świątek już w trzecim gemie straciła podanie, ale wówczas nic się jeszcze bardzo złego dla Polki nie stało, zwłaszcza że raszynianka natychmiast zaliczyła re-breaka, błyskawicznie odrabiając straty. Następnie obie tenisistki, choć czasem nie bez kłopotów (zwłaszcza Iga Świątek) utrzymywały swój serwis i wiele wskazywało, że rozstrzygający dla wyniku spotkania może być tie-break trzeciego seta. Tak się jednak nie stało, a kluczowe znaczenie miała strata serwisu przez Igę Świątek w 11. gemie. Aryna Sabalenka objęła prowadzenie 6:5 i chwilę później pewnie zakończyła spotkanie, wygrywając własny gem serwisowy na sucho. Mecz, którego Iga Świątek przegrać nie musiała, dobiegł do końca, gdy już przy pierwszym meczbolu piłka po returnie Polki poleciała poza kort.", "Było to pierwsze spotkanie Świątek z Sabalenką. Po dwóch godzinach i 18 minutach batali wygrała wiceliderka rankingu WTA i to ona zachowała szansę na wyjście z grupy. Bardziej bezkompromisowo grająca Białorusinka miała 29 wygrywających uderzeń przy 17 Polki. Ale miała też 42 niewymuszone błędy przy 22 naszej reprezentantki. Obie tenisistki wypracowały po osiem break-pointów, z których Sabalenka wykorzystała cztery, zaś Iga Świątek trzy.", "Spotkanie pokazało, że Iga Świątek wciąż jeszcze największe problemy ma, gdy gra pod presją, gdy nie wszystko układa się po jej myśli. Tak długo, jak większość akcji wychodzi, a przede wszystkim wynik jest korzystny, gra się układa. Gdy coś zaczyna być nie tak, Iga Świątek się „sypie”, pojawiają się błędy oraz problemy z serwisem. A to prowadzi do porażek.", "Przed Igą Świątek jeszcze ostatnie spotkanie grupowe w poniedziałek z pewną już występu w półfinale Paulą Badosą Gibert.", "Zapewne już sam pierwszy w karierze awans tenisistki z Raszyna do WTA Finals jest sporym osiągnięciem i potwierdzeniem przynależności do światowej czołówki, ale nie ma też sensu opowiadanie, że „nic się nie stało”. Występ Polki w Meksyku nie tak miał wyglądać. Oczekiwania, zarówno kibiców jak i samej zawodniczki, były większe.", "Na początek drugiej kolejki spotkań w grupie Chichén Itzá, w bardzo późny sobotni wieczór w Polsce, zmierzyły się w Guadalajarze Hiszpanka Paula Badosa Gibert (7) i pogromczyni Igi Świątek z pierwszej kolejki, Greczynka Maria Sakkari (4). Po kapitalnym spotkaniu, w którym nie brakowało zwrotów sytuacji, drugie zwycięstwo w turnieju AKRON WTA Finals 2021 odniosła Paula Badosa Gibert, wygrywając 7:6 (4), 6:4. Po zakończeniu meczu Hiszpanka była już bardzo blisko awansu do półfinału AKRIN WTA Finals 2021, a po zwycięstwie Aryny Sabalenki z Igą Świątek tego awansu jest już pewna.", "Pierwszy, bardzo zacięty i wyrównany set, rozstrzygnął dopiero tie-break. Lepsza była Badosa, która już na początek uzyskała miniprzełamanie, następnie, po kolejnym miniprzełamaniu, objęła prowadzenie 4:0 i przewagi już nie roztrwoniła, wygrywając 7:4. Greczynka mogła przy swoim serwisie doprowadzić do wyniku 5:6, ale nie dała rady. Badosa zakończyła seta wygrywającym forhendem po krosie.", "Wcześniej też bliżej rozstrzygnięcia partii na swoją korzyść była Hiszpanka. Wprawdzie w czwartym gemie Paula Badosa Gibert zaprzepaściła dwa break-pointy, by objąć prowadzenie 3:1, ale w gemie szóstym okazji już nie zmarnowała. Mocno pomogła jej Sakkari, która popełniła w tym gemie podwójny błąd serwisowy oraz popsuła trzy uderzenia z forhendu. Później Hiszpanka prowadziła już 5:3 i 30:0 przy własnym podaniu, ale właśnie wtedy przydarzył się jej moment słabości. Greczynka natychmiast to wykorzystała, odrabiając stratę przełamania i doprowadziła do remisu 5:5, ale w tie-breku to Sakkari popełniła jednak więcej błędów. Greczynka przegrywała już nawet 1:5 i choć rzuciła się w pogoń, set na swoje konto zapisała Badosa Gibert.", "W secie drugim emocji i zwrotów sytuacji było jeszcze więcej. Hiszpanka przełamała podanie rywalki w trzecim gemie, a wygrywając 3:1 nie wykorzystała aż sześciu okazji, żeby jeszcze podwyższyć prowadzenie. Sakkari w bardzo trudnym momencie zaczęła grać świetny tenis, co przyniosło efekt i w ósmym gemie odrobiła straty. Niestety dla siebie, Greczynka nie zdołała kontynuować zwycięskiej passy. Kiedy wydawało się, że na dobre wróciła do meczu, moment dekoncentracji kosztował ją kolejną stratę podania i tego prowadzenia Paula Badosa Gibert już nie wypuściła. Łatwo nie było, gdyż w 10. gemie Hiszpanka musiała bronić break-pointa, ale w końcu, przy trzeciej piłce meczowej, zamknęła spotkanie skutecznym krosem bekhendowym", "Całe spotkanie stało na bardzo wysokim poziomie. Minimalnie lepsza okazała się Paula Badosa Gibert, choć jej zwycięstwo było jednak zasłużone. W trwającym dwie godziny i cztery minuty meczu Hiszpanka zaserwowała 10 asów, zdobyła 39 z 55 punktów przy własnym podaniu, dwukrotnie straciła serwis, zaś sama wykorzystała trzy z 12 szans na przełamanie serwisu rywalki. Paula Badosa Gibert okazała się nieznacznie solidniejsza. Popełniła 22 niewymuszone błędy, podczas gdy Maria Sakkari aż 49. Tej różnicy nie mogły zniwelować trzy winnery więcej, które miała na koncie Greczynka (25-22).", "W sobotę w turnieju gry podwójnej odbyły się drugie spotkania w grupie El Tajin. Drugie zwycięstwo odniosła najwyżej rozstawiona para czeska Barbora Krejcikova/Katerina Siniakova. Czeszki, triumfatorki French Open 2021, złote medalistki Igrzysk Olimpijskich Tokio 2020, pewnie pokonały 6:3, 6:1 rozstawioną z „trójką” parę Hsieh Su-wei (Tajwan)/Elise Mertens (Belgia). Mistrzynie Wimbledonu tylko w pierwszym secie nawiązały walkę z rywalkami. W tej partii aż pięć razy, w tym cztery razy przy podaniu Czeszek, o losach gemów rozstrzygała ostatnia akcja przy stanie 40:40. W drugiej partii Czeszki zdeklasowały przeciwniczki.", "W drugim spotkaniu, już w niedzielę nad ranem czasu polskiego, para chilijsko-amerykańska Alexa Guarachi/Desiree Krawczyk (6) wygrała 0:6, 6:3, 11-9 z parą kanadyjsko-meksykańską Sharon Fichma/Giuliana Olmos (8). Oznacza to, że para Krejcikova/Siniakova jest już w półfinale, a pozostałe zachowały jeszcze szanse.", "W ostatniej kolejce Barbara Krejcikova i Katerina Siniakova (2 zwycięstwa) zmierzą się z Alexą Guarachi i Desirae Krawczyk (zwycięstwo i porażka), a Su-wei Hsieek i Elise Mertens (zwycięstwo i przegrana) z Sharon Fichman i Giulianą Olmos.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nitto ATP Finals. Z kim zmierzy się Hubert Hurkacz", "date": "\n\t\t\t\t\t\t\t\t\t\t11 listopada, 2021\t\t\t\t\t", "text": ["W czwartek wieczorem odbyło się losowanie grup turnieju NItto ATP Finals 2021. Hubert Hurkacz, który po raz pierwszy w karierze awansował do ATP Finals, prestiżowej imprezy podsumowującej sezon ATP Tour, rozstawiony z numerem siódmym, trafił do grupy Czerwonej, w której jego rywalami będą: wicelider rankingu ATP, broniący tytułu Rosjanin Daniił Miedwiediew (2), Alexander Zverev (3), reprezentujący Niemcy (mistrz olimpijski z Igrzysk Tokio 2020) oraz Włoch Matteo Berrettini (7). Na początek rywalem Huberta Hurkacza będzie Daniił Miedwiediew. Ten pojedynek w niedzielę ok. godz. 14.", "Z Daniiłem Miedwiediewem Hubi mierzył się dwukrotnie w roku 2021. Polak pokonał Rosjanina podczas wielkoszlemowego turnieju w Wimbledonie oraz przegrał podczas turnieju w Toronto. Z Matteo Berettinim przegrał w półfinale turnieju w Wimbledonie, natomiast z Alexandrem Zverevem zagrał w 2019 roku w Madrycie i przegrał.", "Novak Djoković (Serbia, 1), Stefanos Tsitsipas (Grecja, 4), Andriej Rublow (Rosja, 5), Casper Ruud (Norwegia, 8)", "Daniił Miedwiediew (Rosja, 2), Alexander Zverev (Niemcy, 3), Matteo Berrettini (Włochy, 6),  Hubert Hurkacz (Polska, 7)", "Nikola Mektić/Mate Pavić (Chorwacja, 1), Marcel Granollers (Hiszpania)/Horacio Zeballos (Argentyna, 4), Ivan Dodig (Chorwacja)/Filip Polasek (Słowacja, 6), Kevin Krawietz (Niemcy)/Horia Tecau (Rumunia, 8)", "Rajeev Ram (USA)/Joe Salisbury (Wielka Brytania, 2), Pierre-Hugues Herbert/Nicolas Mahut (Francja, 3), Juan Sebastian Cabal/Robert Farah (Kolumbia, 5), Jamie Murray (Wielka Brytania)/Bruno Soares (Brazylia, 7)", "Turniej ATP Finals 2021 zostanie rozegrany 14-21 listopada w hali Pala Alpitour w Turynie. Awans do półfinału uzyska dwóch najlepszych singlistów oraz dwie najlepsze pary deblowe z każdej z dwóch grup. Finały zaplanowano na niedzielę 21 listopada.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski – mężczyźni zagrają w Sobocie", "date": "\n\t\t\t\t\t\t\t\t\t\t11 listopada, 2021\t\t\t\t\t", "text": ["Zagrają także m.in. Szymon Kielan, Michał Mikuła, Martyn Pawelski czy Yann Wójcik. Triumfator zdobędzie czek na 14 tysięcy złotych, finalista 10 tys. Występ w półfinale oznacza premię w wysokości 7 tys., a w ćwierćfinale – 3 tys. zł.", "Rywalizacja w Sobocie toczyć się będzie od piątku do niedzieli, na twardych kortach w hali. Ósemka rozstawionych zawodników będzie miała na otwarcie „wolny los” i rozpocznie występ od drugiej rundy.", "Przed tygodniem, w takim samym turnieju kobiet w hali Górnika Bytom, zwyciężyła Weronika Falkowska, pokonując w zaciętym finale dopiero w super tie-breaku Martynę Kubkę (obie LOTOS PZT Team). Turnieje OTK w Bytomiu i Sobocie zamykają tegoroczne imprezy dla krajowej czołówki rozgrywane w Polsce.", "LOTOS PZT Halowy Puchar Polski „Gramy Dalej”, to przedłużenie letniego cyklu LOTOS PZT Polish Tour, który składał się z 13 turniejów, w tym 11 międzynarodowych. Rozpoczął go w maju OTK na kortach Gdańskiej Akademii Tenisowej, a najważniejszym punktem były 95. Narodowe Mistrzostwa Polski w Bytomiu, z rekordową pulą nagród przekraczającą 700 tys. zł i Mercedesami Klasy A od gdyńskiej firmy BMG Goworowski dla złotych medalistów w singlu.", "Poza tym rywalizacja w ramach LOTOS PZT Polish Tour toczyła się w dwóch challengerach ATP w Szczecinie i Poznaniu, a także w turniejach: ITF W60 Kozerki Open; połączonych ITF 25 (kobiet i mężczyzn) we Wrocławiu; ITF W25 Radomiu i Bydgoszczy; ITF M25 w Poznaniu i Kozerkach oraz ITF M15 w Gdyni i Łodzi.", "Sponsorem Tytularnym cyklu jest Grupa LOTOS.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alison Riske mistrzynią w Linzu", "date": "\n\t\t\t\t\t\t\t\t\t\t13 listopada, 2021\t\t\t\t\t", "text": ["Finał gry pojedynczej okazał się bardzo zacięty i emocjonujący, zwłaszcza w decydującym trzecim secie. Spotkanie zaczęło się id przełamania na korzyść wyżej notowanej Alisin Riske, która jednak nie “poszła za ciosem”, przegrała sześć z siedmiu następnych gemów o całą pierwszą partię wysoko – 2:6. Drugi set przebiegał z kolei pod dyktando Amerykanki, która dwukrotnie przełamała podanie przeciwniczki wygrywając 6:2, więc o zdobyciu tytułu decydowała trzecia partia, w której dopiero rywalizacja rozgorzała na dobre. Alison Riske prowadząc z przewagą przełamania 4:3 nie wykorzystała aż sześciu możliwości podwyższenia wyniku (dwóch przy 40:15) tracąc ostatecznie sewis, by w kolejnym gemie zmarnować cztery break- pointy (trzy prowadząc 40:0). Zrobiło się więc 5:4 dla Jaqueline Cristian. W końcówce lepsza okazała się jednak Riske, która zdobyła 10 z 13 ostatnich punktów w meczu i po 144 minutach zmagań to ona mogła się cieszyć z końcowego triumfu.", "Wygrana w Linzu to trzeci w karierze tytuł zdobyty przez Alison Riske w głównym cyklu WTA Tour, po Tiencinie (2014) i Den Bosch (2019). Jest ona czwartą Amerykanką, która zwyciężyła w tym turnieju, po Chandy Rubin (1997), Lindsay Davenport (2000, 2001) i oraz Cori Gauff (2019).  Obecny bilans finałów byłej rakiety nr 18 rankingu WTA, półfinalistki Wimbledonu 2019 to 3-8.", "Z kolei Jaqueline Cristian zakończyła w Linzu swój najlepszy w karierze występ w turnieju WTA, a trzeba podkreślić, że do głównej drabinki imprezy dostała się jako lucky loser, korzystając z tego, że wycofała się jej rodaczka Sorana Cirstea. (w finale kwalifikacji Cristian przegrała z Ukrainką Lesią Curenko). Rumunka jest dopiero piątą tenisistką, która, licząc od 2000 roku, dotarła do finału turnieju WTA, przystępując do niego jako “szczęśliwa przegrana”.", "Do niecodziennej sytuacji doszło w Linzu w półfinałach gry pojedynczej, bowiem żaden z meczów nie został w pełni rozegrany, odbył się tylko… jeden set. Rumunka Simona Halep, turniejowa “dwójka” oddała półfinał z Jaqueline Cristian walkowerem z powodu kontuzji kolana, której doznała w wygranym ćwierćfinałowym meczu z Włoszką Jasmine Paolini. Z kolei w drugim półfinale, Amerykanka Cori Gauff skreczowała przed rozpoczęciem drugiej partii z powodu kontuzji prawego barku, po przegraniu pierwszego seta z Alison Riske 5:7.", "Po tym, jak Simona Halep oddała walkowerem półfinałowe spotkanie z Jaqueline Cristian stało się jasne, że była liderka rankingu WTA (obecnie 22. WTA), mistrzyni wielkoszlemowych turniejów French Open 2018 i Wimbledonu 2019, zakończy sezon 2021 bez przynajmniej jednego zdobytego tytułu. Taka sytuacja ma miejsce po raz pierwszy od 2012 roku. Przez kolejnych osiem sezonów słynna Rumunka zawsze jakiś turniej wygrywała.", "Największym rozczarowaniem okazał się w Linzu występ najwyżej rozstawionej w turnieju Brytyjki Emmy Raducanu (20. WTA). Sensacyjna mistrzyni US Open 2021, od czasu wielkiego triumfu w Nowym Jorku prezentuje się bardzo słabo. W Linzu odpadła już w drugiej rundzie (1/8 finału), po porażce 1:6, 7:6 (0), 5:7 z Chinką Xinyu Wang. Był to jej pierwszy mecz w imprezie, gdyż jako turniejowa “jedynka” w 1/16 finału miała wolny los.", "W grze podwójnej zwyciężyły w Linzu Rosjanki Natela Dżalamidze i Kamilla Rachimowa, które w finale pokonały 6:4, 6:2 parę chińską Xinyu Wang/Saisai Zheng. Dla Dżalamidze to drugi tytuł  deblowy w WTA Tour (pierwszy zdobyła w parze ze Słowenką Kają Juvan w sierpniowym turnieju w rumuńskim mieście Cluj-Napoca). Również Rachimowa cieszyła się w Linzu z drugiego tytułu deblowego (w lutym wygrała turniej w Melbourne Phillip Island Trophy), podczas którego jej partnerką była Hinduska Ankita Raina.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Next Gen ATP Finals. Finał Alcaraz – Korda", "date": "\n\t\t\t\t\t\t\t\t\t\t13 listopada, 2021\t\t\t\t\t", "text": ["W półfinałach znacznie trudniejszą przeprawę miał Sebastian Korda, który dopiero po pięciosetowej batalii uporał się ze swoim rodakiem Brandonem Nakashimą wygrywając 3:2 (4:3 (3), 2:4, 1:4, 4:2, 4:2). Problemów nie miał natomiast Carlos Alcaraz, który pokonał Argentyńczyka Sebastiana Baeza 3:0 (4:2, 4:1, 4:2).", "Carlos Alcaraz, ćwierćfinalista US Open 2021, jest najwyżej rozstawionym uczestnikiem turnieju, choć w rankingu stanowiącym podstawę kwalifikacji był trzeci. Dwaj najlepsi: Włoch Jannik Sinner (triumfator poprzedniej edycji w 2019 roku) i Kanadyjczyk Felix Auger Aliassime zrezygnowali z występu w Mediolanie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Znamy półfinalistów Next Gen ATP Finals 2021", "date": "\n\t\t\t\t\t\t\t\t\t\t12 listopada, 2021\t\t\t\t\t", "text": ["W półfinałach Carlos Alcaraz zmierzy się z Argenryńczykiem Sebastianem Baezem, natomiast Sebastian Korda spotka się z innym Amerykaninem Brandonem Nakashimą.", "Przed ostatnią kolejką fazy grupowej wszystko było jeszcze możliwe w grupie B, w której żaden z tenisistów nie był jeszcze pewny awansu, a każdy miał jeszcze szanse na występ w półfinale. Ostatecznie do najlepszej czwórki przebili się z tej grupy Sebastian Korda, który odniósł trzecie zwycięstwo w imprezie pokonując Włocha Lorenzo Musettiego 3:0 (4:2, 4:3 (4), 4:2) oraz Sebastian Baez, po zwycięstwie 3:0 (4:3 (2), 4:2, 4:2) z Francuzem Hugo Gastonem.", "W grupie B w bezpośrednim meczu decydującym o awansie Brandon Nakashima wygrał z Duńczykiem Holgerem Vitusem Nodskovem Rune 3:1 (3:4 (3),4:1,4:1,4:1 (1).", "Dominacje w grupie potwierdził Carlos Alcaraz, który odniósł trzecie zwycięstwo pokonując 3:1 (4:0, 4:1, 2:4, 4:3 (3) Argentyńczyka Juana Manuela Cerundolo.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. Bolesna porażka Sabalenki", "date": "\n\t\t\t\t\t\t\t\t\t\t12 listopada, 2021\t\t\t\t\t", "text": ["W drugim spotkaniu pierwszej kolejki rywalizacji w grupie Chichen Itza, najwyżej rozstawiona w turnieju AKRON WTA Finals 2021 Białorusinka Aryna Sabalenka, wiceliderka rankingu WTA wyraźnie przegrała 4:6, 0:6 z turniejową siódemką, Paulą Badosą Gibert z Hiszpanii.", "Mecz od początku był bardzo interesujący. Lepiej rozpoczęła spotkanie Białorusinka, która po przełamaniu objęła w pierwszym secie prowadzenie 4:2. Mogło być nawet 5:2 gdyż w następnym gemie Sabalenka przy własnym serwisie wygrywała 40:15, ale od tego momentu… wszystko się w grze tenisistki z Mińska posypało. To wręcz nieprawdopodobne, ale wiceliderka rankingu nie tylko nie podwyższyła prowadzenia na 5:2, ale do końca meczu nie zdobył już ani jednego gema! Im dłużej trwał mecz, tym coraz bardziej bezradna na korcie i sfrustrowana Białorusinka popełniała więcej błędów, podejmowała niewłaściwe decyzje i  po 76 minutach zeszła z kortu pokonana. Hiszpanka wcale nie musiała wznieść się na wyżyny tenisa, żeby wygrać z zupełnie zagubioną, bezradną przeciwniczką, psującą raz za razem bardzo proste wydawałoby się piłki.", "W trakcie spotkania Hiszpanka obroniła sześć z siedmiu break pointów, sama natomiast wykorzystała wszystkie pięć szans na przełamanie serwisu rywalki.", "Paula Badosa Gibert została pierwszą liderką grupy Chichen Itza i w tabeli wyprzedza Marię Sakkari  – obie po jednym zwycięstwie, Igę Świątek oraz Arynę Sabalenkę –  obie po jednej porażce.", "W sobotę w drugiej serii spotkań Iga Światek zmierzy się z Aryną Sabalenką, a Paula Badosa Gibert z Marią Sakkari. Układ meczów w grupie sprawia, że nawet druga porażka Białorusinki bądź Polki nie musi oznaczać jeszcze wyeliminowania z turnieju, przy czym wówczas do ewentualnego awansu do półfinału niezbędna będzie już nie tylko własna wygrana w trzecim meczu w poniedziałek, ale także  odpowiednie wyniki spotkań rywalek.  Zwycięstwo w sobotę oczywiście utrzyma Świątek bądź Sabalenkę w rywalizacji o półfinał. Paula Badosa Gibert i Maria Sakkari zagrają w sobotę o drugie zwycięstwo w turnieju, ale nawet ono nie musi zagwarantować jeszcze zwyciężczyni, pewnego miejsca w półfinale.", "Mecz Igi Świątek z Aryną Sabealenką odbędzie się najprawdopodobniej w nocy z soboty na niedzielę czasu polskiego. Można się spodziewać, że organizatorzy ustawią go w ten sposób, by jak najwięcej było do tego czasu niewyjaśnione. Jeśli będzie  tak, jak w piątek w grupie Teotihuacan, gdy najpierw o godz. 21 zagrają zwyciężczynie z pierwszej serii spotkań Anett Kontaveit i Karolina Pliskova, a następnie o 2.30 pokonane Garbine Muguruza oraz Barbora Krejcikova, to w sobotę najpierw będzie mecz Badosa – Sakkari o godz. 21 czasu polskiego, a dopiero o godz. 2.30 pojedynek Świątek z Sabalenką.", "Iga Świątek i Aryna Sabalenka jeszcze ze sobą nie grały. Najbliższa rywalka Igi Świątek to aktualna wiceliderka rankingu WTA. W bieżącym 2021 roku Białorusinka wygrała turnieje WTA 500 w Abu Zabi i WTA 1000 w Madrycie, a w Australian Open 2021 sięgnęła po tytuł w deblu w parze z Elise Mertens. W wielkoszlemowych turniejach w Wimbledonie i  US Open 2021 dotarła do półfinału, ale ostatnie tygodnie nie są dla tenisistki z Mińska pomyślne. Już po wielkoszlemowym turnieju w Nowym Jorku Sabalenka zachorowała na COVID-19, co uniemożliwiło jej występ w prestiżowej imprezie i Indian Wells, przez co straciła szanse na zostanie liderką rankingu WTA na koniec 2021 roku (liderką, bez względu na rozstrzygnięcia w Guadalajarze, pozostanie nieobecna w Meksyku  Australijka Ashleigh Barty, która zresztą o swojej rezygnacji z występu w Guadalajarze, poinformowała zaraz po tym, gdy okazało się, że jej pozycja liderki rankingu na koniec roku i miano najlepszej zawodniczki sezonu nie są zagrożone).", "– Otrzymałam pozytywny test na COVID-19 i musiałam spędzić 10 dni w pokoju, co nie było zabawne. Ponieważ nie grałam zbyt dużo, poprosiłam o dziką kartę do zawodów w Moskwie. Nie miałam zbyt wiele czasu na przygotowania i odpadłam tam po drugim spotkaniu. Potem miałam kolejny blok zajęć w Miami. Cieszę się, że tutaj jestem zdrowa – mówiła przed rozpoczęciem AKRON WTA Finals 2021 w Guadalajarze Sabalenka, która jednak udanie w turniej w Meksyku nie “weszła”.", "W turnieju gry podwójnej w czwartek odbyły się pierwsze spotkania w grupie El Tajin. Już w piątek nad ranem czasu polskiego najwyżej rozstawiona para czeska Barbora Krejcikova/Katerina Siniakova po jednostronnym meczu pokonała 6:4, 6:1 parę Sharon Fichman (Kanada)/Giuliana Olmos (Melsyk (8).", "Wcześniej para Hsieh Su-wei (Tajwan)/Elise Mertens (Belgia, 3) wygrała 7:6 (3), 6:2 z parą  Alexa Guarachi (Chile)/Desirae Krawczyk (USA, 6).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. Anett Kontaveit już w półfinale", "date": "\n\t\t\t\t\t\t\t\t\t\t13 listopada, 2021\t\t\t\t\t", "text": ["Iga Świątek swoje drugie spotkanie w grupie Chichen Itza, z Białorusinką Aryną Sabalenką, która podobnie jak Polka swój pierwszy mecz w Guadalajarze przegrała, rozpocznie o 2.30 w nocy z soboty na niedzielę czasu polskiego. Chcąc pozostać w turnieju tenisistka z Raszyna w zasadzie nie może pozwolić sobie na drugą porażkę.", "Znamy już pierwszą półfinalistkę imprezy w Guadajajarze. To Estonka Anett Kontaveit, która w Meksyku kontynuuje swoją doskonałą passę. Od przegranej z Igą Świątek podczas US Open 2021 Estonka z 30 rozegranych spotkań wygrała 28, triumfowała w turniejach w Ostrawie, w Moskwie i w Cluj Napoca, a podczas AKRON WTA Finals 2021, już po dwóch wygranych w świetnym stylu meczach bez straty seta, zameldowała się w połfinale. W piątkowy wieczór jak najbardziej zasłużenie pokonała turniejową “trójkę”, czwartą w rankingu WTA Czeszkę Karolinę Pliskovą  6:4, 6:0.", "Choć od początku meczu korzystniej na korcie prezentowała się Anett Kontaveit, pierwszy set był bardzo wyrównany. Czeszka swoją szansę miała w trzecim gemie, kiedy nie wykorzystała trzech break-pointów, Jak się później okazało, były to jej jedyne okazje na przełamanie serwisu rywalki w tym meczu. Następnie obie tenisistki pewnie wygrywały swoje podania, ale tak było tylko do dziewiątego gema. W gemie 10. to Anett Kontaveit zadała “rozstrzygający cios”. Karolina Pliskova przy własnym serwisie prowadziła nawet 30:0, lecz przegrała cztery kolejne akcje i seta 6:4 na swoją korzyść rozstrzygnęła Estonka. Set dobiegł końca, gdy Anett Kontaveit popisała się kapitalnym returnem, by za moment zakończyć akcję wygrywającym smeczem.", "Druga partia była już jednostronnym popisem Anett Kontaveit. Estonka grała doskonale, a coraz bardziej zagubiona Karolina Pliskova, bądź co bądź była liderka rankingu WTA, nie znalazła na taką grę rywalki żadnej recepty. Czeszka nie była w stanie wygrać w tej partii, chociażby jednego gema, oddając własne podanie w gemie drugim, czwartym o szóstym.", "Dominacja Estonki była niepodważalna, nie było nawet momentu, w którym bezradna Czeszka miałaby choćby małą szanse, żeby “wrócić do meczu”.", "Kontaveit zaprezentowała bardzo solidny, rzetelny tenis na bardzo wysokim poziomie. Przewyższała rywalkę bogatszym repertuarem zagrań, potrafiła wykorzystać geometrię kortu, zmieniać tempo gry, by w odpowiednim momencie przyspieszyć. Już na tym etapie turnieju zaczynają pojawiać się pytania, czy tak dysponowana Anett Kontaveit, ktokolwiek będzie w stanie w Guadalajarze zatrzymać.", "Było to czwarte spotkanie obu tenisistek. Wcześniej w Stuttgarcie (2018) oraz w Indian Wells i Toronto (2019) z wygranych cieszyła się Czeszka. W piątkowy wieczór wyraźnie lepsza była jednak Estonka.", "W drugim meczu grupy Teotihuacán Hiszpanka Garbine Muguruza (6). Po trzysetowej batalii pokonała 2:6, 6:3, 6:4 Czeszkę Barborę Krejcikovą, turniejową “dwójkę”, podwójną mistrzynię French Open 2021.", "Mecz od początku był bardzo nerwowy, a obie zawodniczki popełniały wiele błędów. Czeszka już w gemie otwarcia przełamała podanie Hiszpanki i choć Muguruza błyskawicznie po re-breaku odrobiła straty, lepsza od początku Krejcikova straciła w tym secie jeszcze tylko jednego gema, pewnie rozstrzygając partię na swoją korzyść.", "Od drugiego seta nieco dokładniejsza była jednak Garbne Muguruza i to ona sięgnęła po zwycięstwo, przybliżając się do półfinału. Trzeba jednak podkreślić, że walka do końca byłą bardzo zacięta, stałą na wysokim poziomie,  gdyż obie zawodniczki od drugiej partii znacznie poprawiły poziom swojej gry.", "W trwającym dwie godziny i 10 minut meczu Muguruza miała sześć asów, Krejcikova o dwa więcej. O zaciętości spotkania najdobitniej świadczy fakt, że Hiszpanka zdobyła tylko o jeden punkt więcej od rywalki (90-89). Obie tenisistki zanotowały po cztery przełamania. Czeszka miała nawet korzystniejszy bilans piłek bezpośrednio wygranych do niewymuszonych błędów (28-39 przy 21-40 Hiszpanki), ale to Muguruza zeszła z kortu jako zwyciężczyni, bowiem niemal połowę błędów (18) popełniła w przegranym secie pierwszym, a w kluczowych momentach wykazała nieco więcej opanowania.", "Było to czwarte spotkanie Garbine Muguruzy z Barborą Krejcikovą. Hiszpanka wyrównała bilans ich spotkań na 2:2. Wszystkie ich  dotychczasowe mecze odbyły się w 2021 roku. W finale turnieju w Dubaju z wygranej cieszyła się Muguruza, natomiast  w Cincinnati i US Open zwyciężyła Krejcikova. W Guadalajarze ponownie lepsza była Hiszpanka..", "Garbine Muguruza, po porażce na początek w trzech setach z Karoliną Pliskovą, odniosła pierwsze zwycięstwo w turnieju w Meksyku i zachowała szanse na półfinał. W ostatniej kolejce grupowej musi jednak pokonać pewną już awansu rewelacyjnie grającą Anett  Kontaveit, a i to może okazać się niewystarczające, jeżeli Karolina Pliskova wygra z Barborą Krejcikovą.", "Mimo dwóch porażek na koncie, szanse awansu zachowała także Barbira Krejcikova. Musi jednak (najlepiej wysoko) wygrać z Karoliną Pliskovą i liczyć, że Anett Kontaveit wygra (też najlepiej wysoko) z Garbine Muguruzą.", "Szanse ma oczywiście także Karolina Pliskova, która na razie odniosła w Guadalajarze jedno zwycięstwo oraz poniosła jedna porażkę.", "W deblu, w grupie Tenochtitlán, w piątek (w Polsce w nocy z piątku  na sobotę) drugie zwycięstwo w turnieju odniosły rozstawione z numerem drugim Japonki Shuko Aoyama i Ena Shibahara, które pokonały 6:4, 7:6 (5) parę amerykańsko-holenderską Nicole Melichar-Martinez Demi Schuurs.", "Japonki, które w sezonie 2021 wygrały już pięć turniejów (najwięcej ze wszystkich par) zapewniły już sobie awans do półfinału. ", "W drugim secie Amerykanka i Holenderka przy prowadzeniu Japonek 5:4 obroniły dwie piłki meczowe wyrównując na 5:5,  potem przy wyniku 6:5 dla rywalek kolejne dwie doprowadzając do tie-breaka, w tie-breaku obroniły jeszcze dwa meczbole, by ostatecznie przegrać tie-breaka 5-7 i cały mecz 0:2.", "Melichar-Martinez i Schuurs o awans będą musiały powalczyć w ostatniej kolejce zmagań grupowych. Zmierzą się w niej w niedzielę z parą chorwacko-słoweńską Darija Jurak/Andreja Klepac, a zwyciężczynie również zameldują się w półfinale.", "Chorwatka i Słowenka przedłużyły swoje szanse, po niesamowicie zaciętym, dramatycznym meczu pokonując po super tie-breaku parę australijsko-chińską Samantha Stosur/Shuai Zhang 6:7 (10), 7:6 (4), 10-5. Australijka i Chinka, mistrzynie US Open 2021, które przyjechały do Meksyku z serią 11 wygranych meczów z rzędu, w Guadalajarze przegrały drugie spotkanie (na początek uległy Melichar-Martinez i Schuurs) i już wiadomo, że po fazie grupowej AKRON WTA 2921 zakończą udział w turnieju.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz. Nie ma jednej drogi do sukcesu", "date": "\n\t\t\t\t\t\t\t\t\t\t10 listopada, 2021\t\t\t\t\t", "text": ["Jak to się stało, że Hubert Hurkacz został tenisistą? Historia zdarzeń sięga jeszcze lat 70., kiedy to na kameralnym korcie na wrocławskich Krzykach powstała szkółka tenisowa, prowadzona przez Piotra Jamroza – byłego znakomitego tenisistę, który w najlepszych latach swojej kariery ustępował na arenie krajowej jedynie Wiesławowi Gąsiorkowi i Tadeuszowi Nowickiemu. Przez niemal całe lata sześćdziesiąte zajmował miejsce w czołowej 10. ogólnopolskiego rankingu. Na początku kariery reprezentował barwy Legii Warszawa, ale od 1964 roku był już zawodnikiem Gwardii Wrocław. Po jej zakończeniu postanowił uczyć młodzież i wkrótce, na korcie nieopodal jego domu, otworzył szkółkę, w której grało około 25 dzieciaków. Traf chciał, że bliską sąsiadką pana Piotra była Krystyna Maliszewska, babcia Huberta, która – wiedząc jak ważny jest ruch w rozwoju dziecka – posłała swoje, Zosię, Leszka i Tomka (późniejszego reprezentanta Polski w rozgrywkach o Puchar Davisa) na lekcje tenisa.", "– Kort mieliśmy praktycznie na podwórku – wspomina pani Zofia Maliszewska-Hurkacz. – Jednocześnie przebywało na nim około piętnaścioro dzieci, więc za dużo nie dało się pograć, ale złapaliśmy tenisowego bakcyla –  dodaje z uśmiechem.", "Dziadek Huberta był siatkarzem, ale też bardzo lubił grać w tenisa, więc jego dzieciaki szybko pokochały ten sport.", "Kiedy Hubert był małym chłopcem, cała rodzina złapała już tenisowego bakcyla. Mama Zofia nauczyła grać swojego męża Krzysztofa, a ich synek, chcąc nie chcąc, spędzał dużo czasu na kortach. Naturalną koleją rzeczy było zapisanie go na zajęcia do… Piotra Jamroza, który został jego pierwszym trenerem.", "– Jako dziecko Hubert miał niesamowicie dużo energii, którą trzeba było jakoś spożytkować – przyznaje pani Zofia. – Ciągle się gdzieś wspinał, a ja żyłam w wiecznym napięciu, że z czegoś spadnie. Dlatego, kiedy miał trzy lata, zapisaliśmy go na akrobatykę sportową, co bardzo poprawiło jego ogólną sprawność – dodaje.", "Będąc w trzeciej klasie akrobatycznej ośmioletni Hubert startował w zawodach, gdzie musiał wykonać cztery ewolucje na ścieżce: np. rundak, fiflak i dwa salta. Dla gimnastyka to chleb powszedni, ale zdecydowana większość tenisistów nawet nie zna tych pojęć, nie mówiąc już o ich wykonaniu! Hubert wciąż potrafi zrobić salto, co tylko potwierdza jego niesamowitą sprawność. Kiedy wszedł do pierwszej setki rankingu ATP, w mediach społecznościowych zamieścił film „Wskoczyłem do setki”, na którym prezentuje swoje akrobatyczne umiejętności.", "– Kiedy patrzy się na współczesnych wybitnych tenisistów, to wszyscy są niewiarygodnie sprawni, dlatego uważam, że podjęliśmy w przeszłości dobrą decyzję, żeby Huberta posyłać na inne sporty, nawet kosztem części zajęć tenisa, wbrew temu co radzili niektórzy – przyznaje pani Zofia. – Dzięki temu jest bardziej wszechstronnym sportowcem.", "Rafael Nadal (piłka nożna), Gael Monfils (koszykówka), Jannik Sinner (narciarstwo alpejskie) – oni wszyscy do 13. roku życia traktowali te dyscypliny na równi z tenisem, podnosząc swoją ogólną sprawność fizyczną.", "Oprócz tego, że mały Hubert był wulkanem energii, od najmłodszych lat uwielbiał rywalizować. Począwszy od gry w „Piotrusia”, a skończywszy na dowolnie wymyślonej konkurencji. – Kiedy przegrywał, od razu lały się łzy – wspomina z uśmiechem pani Zofia. – To było ciężkie do udźwignięcia, ale nigdy specjalnie nie dawaliśmy mu wygrywać. Uważam, że to bardzo ważne – przyznaje.", "Hubert poza tenisem i gimnastyką grał też w koszykówkę, bo kochał aktywność, więc nigdy nie było problemów z motywacją do treningów, choć w pewnym momencie miał kryzys, jeśli chodzi o zajęcia gimnastyczne. – Ale powiedzieliśmy mu, że jeśli chce chodzić na tenis i koszykówkę, to na gimnastykę też musi – wspomina mama Huberta.", "Na treningi tenisowe zawsze chodził z przyjemnością. – Nigdy byśmy go do nich nie zmuszali, bo uważam, że jeśli rodzic musi stosować szantaże i zmusza dziecko do treningów, to jest to porażka i raczej nic z tego nie będzie – ocenia pani Zofia.", "W pewnym momencie Hubert musiał wybrać pomiędzy tenisem i koszykówką. Całe szczęście, że wybrał tenis, choć niewykluczone, że dziś byłby znakomitym koszykarzem.", "Czy Hubert od dziecka marzył, żeby być tenisistą? – Chyba nie, ale na pewno chciał być sportowcem – wspomnia jego mama. – Swój pierwszy turniej dla dzieci rozgrywał mając 6 lat na kortach wojskowych przy ul. Racławickiej. Była tam piaskownica, w której cały czas przesiadywał ze swoim przyjacielem Michałem, z którym od dziecka we wszystkim rywalizował. Kiedy organizator wywoływał go na mecz, łaskawie porzucał zabawę w piasku, rozgrywał pojedynek i wracał się bawić. Zajął wtedy chyba trzecie miejsce, ale był tak pochłonięty zabawą w piaskownicy, że nawet nie wiedział, który ostatecznie był – śmieje się pani Zofia.", "Po zakończeniu treningów z Piotrem Jamrozem, szkoleniem 9-letniego Huberta zajęła się Agnieszka Babicka, która ściśle współpracowała ze swoim czeskim mistrzem – Petrem Nemeckiem.", "– Co tydzień jeździliśmy do czeskiego Tanvaldu. Przez cały weekend Hubert trenował z Petrem, który udzielał wskazówek Agnieszce, jak ma z nim pracować w ciągu tygodnia – opowiada pani Zofia. – Trzeba było mieć dużo samozaparcia do tych wyjazdów i uważam, że Hubert bardzo dużo zawdzięcza Petrowi. Doceniamy też oczywiście pracę Agnieszki.", "Z Petrem Nemeckiem ściśle współpracował także kolejny trener Huberta – Filip Kańczuła, który wziął Hubiego pod swoje skrzydła, kiedy ten miał 13 lat.", "– Filip wrócił ze Stanów zaraz po studiach i wtedy jeszcze nie miał takiej wiedzy, żeby dobrze poprowadzić karierę syna, ale bardzo szybko ją zdobył – ocenia mama Huberta. – To zresztą fantastyczny człowiek, z którym do dziś łączą nas bardzo dobre relacje.", "Przez kolejne sześć lat Filip i Hubert jeździli razem na turnieje. Były zawodnik klubu KKT Wrocław bardzo umiejętnie prowadził karierę Hubiego. Był otwarty na wskazówki innych, bardziej doświadczonych kolegów po fachu, a co najważniejsze, złapał z nastoletnim Hubertem niesamowity kontakt.", "– Z perspektywy czasu patrzę na te sześć lat pracy z Hubertem jak na niesamowitą przygodę – wyznaje Filip Kańczuła, który obecnie mieszka w Arizonie, gdzie jest trenerem tenisa na miejscowej uczelni. – Bardzo wiele razem przeżyliśmy, cieszyliśmy się ze zdobywania kolejnych umiejętności i z sukcesów na korcie. Obaj uczyliśmy się od siebie, objeżdżając przy tym pół świata. Myślę, że przez ten czas bardzo się rozwinęliśmy – Hubert jako zawodnik, a ja jako trener.", "Dla młodego szkoleniowca było to niesamowite doświadczenie, które zaprocentowało w dalszej karierze trenerskiej. Jednak nie to było najważniejszą korzyścią wynikającą z tej współpracy. – Uważam, że najcenniejsze z tego okresu jest to, że nauczyliśmy się od siebie czegoś więcej, niż tylko tenisowych umiejętności. Myślę, że dzięki pracy z Hubim rozwinąłem się po prostu jako człowiek. Kontakt z nim i jego wspaniałą rodziną dał mi mnóstwo pięknych doświadczeń, które zachowam do końca życia. Kiedy odwiedza się razem pięć kontynentów, trudno się nie zaprzyjaźnić, a przyjaźń to coś więcej niż relacja zawodnik-trener. Po cichu liczę, że może Hubert również wziął coś dla siebie z tej naszej wspólnej tenisowej tułaczki – podsumowuje Kańczuła.", "Kolejnym trenerem Huberta został rodowity wrocławianin Aleksander Charpantidis (obecny szkoleniowiec Kacpra Żuka), przed laty świetny zawodnik w kategoriach juniorskich, a następnie m.in. drugi trener reprezentacji Polski w Pucharze Davisa. – Współpraca układała się bardzo dobrze, bo Alek to znakomity trener, ale w pewnym momencie zauważyliśmy, że to nie idzie w dobrym kierunku – przyznaje pani Zofia.", "Wspomina, że wtedy był w czwartej setce rankingu i nie „łapał się” do żadnego większego turnieju: – Ale kiedy w ostatniej chwili dostał się do eliminacji „tysięcznika” w Montrealu, to nie zastanawiał się ani chwili i tego samego dnia poleciał tam, by w nich zagrać, a przy okazji podpatrzyć najlepszych zawodników na świecie. Przede wszystkim chciał zobaczyć, jak oni trenują.", "O tym, jak ważne jest podpatrywanie bardziej doświadczonych kolegów po fachu świadczy chociażby przykład Jannika Sinnera. – Kiedy jeździłam z Hubertem na challengery, mniej więcej trzy lata temu, to on tam zawsze był – wspomina pani Zofia. – Jako zdolny junior miał „dziką kartę” do eliminacji i nawet jak od razu przegrywał, to zostawał cały tydzień, przyglądał się, jak pracują bardziej doświadczeni gracze i trenował z nimi.", "Hubert też miał to szczęście, że starszy kolega po fachu, Łukasz Kubot załatwił mu wyjazd na turniej w Indian Wells, gdzie Hubi był sparingpartnerem (Sinner też nim był – red.), dzięki czemu mógł uczyć się od najlepszych. Opowiadał, że miał umówiony trening z Nickiem Kyrgiosem, który w swoim zwyczaju się spóźnił. Przyszedł bez słowa i zaczął odbijać z Hubim, ale kiedy po kilkunastu minutach zobaczył, że jego sparingpartner radzi sobie całkiem nieźle, podszedł do siatki, przedstawił się i zaproponował mu grę na punkty.", "Tenis Huberta opanował i uspokoił następny szkoleniowiec – Paweł Stadniczenko, który w przeszłości pracował m.in. z Michałem Przysiężnym. – To jeden z najlepszych trenerów w Polsce, który potrafi wydobyć z zawodnika to, co najlepsze. Ale Hubert ciągle chciał się rozwijać i dlatego pojawił się pomysł z przeprowadzką do Stanów, która to przerodziła się we współpracę z Craigiem Boyntonem – dodaje pani Zofia.", "Doświadczony Amerykanin w przeszłości trenował tak znanych graczy, jak Jimmy Connors czy John Isner. – Taki coach, jak Craig, nie szuka sobie zawodników do trenowania. To on musi zechcieć z tobą współpracować – przyznaje mama Huberta. – Najpierw trzeba coś osiągnąć, żeby znaleźć kogoś z takim doświadczeniem. Kiedy Hubi trafił na Florydę, dostrzegł go Craig, który trenował tam wówczas innego zawodnika z pierwszej setki – Steve’a Johnsona. To wszystko stało się zupełnym przypadkiem – dodaje z uśmiechem.", "Dzięki tej współpracy Hubertowi otworzyły się możliwości trenowania właściwie ze wszystkimi najlepszymi zawodnikami na świecie.", "– To, co Hubert osiągnął do tej pory, to tylko krok w kierunku jego znacznie wyższych celów – wyznaje pani Zofia.", "Sukcesów Huberta nie byłoby też bez trenera od przygotowania fizycznego Przemka Piotrowicza, który zaczął z nim pracować, gdy ten miał 13 lat. – Uważam go za niesamowitą osobę, która jest bardzo zaangażowana w swoją pracę. Ma ogromną wiedzę i umiejętność indywidualnego podejścia do zawodnika. To dzięki niemu Hubert tak porusza się po korcie – przyznaje pani Zofia. – Oczywiście każdy trener wniósł bardzo dużo w tenisowy rozwój Hubiego i wszystkim jestem ogromnie wdzięczna.", "Mama Huberta Hurkacza zawsze podkreśla, że na sukces syna złożyło się mnóstwo czynników, ale wie też, że ich rola jako rodziców w jego karierze była niezwykle istotna: – Mamy świadomość, że każdy posiada swoją drogę i nie ma jednej recepty na sukces. Trzeba być otwartym na innych i analizować to co się dzieje na bieżąco poszukując najlepszych rozwiązań. I przede wszystkim nie wolno nakładać na swoje dziecko dodatkowej presji!", "Kiedy pojawia się sukces, jest ona coraz większa, ale zarówno rodzice, jak i sam Hubert, mają prostą receptę, jak rodzić sobie z nieprzychylnymi komentarzami:", "– Nie przejmujemy się krytyką osób, których nigdy nie zapytalibyśmy o radę – podsumowuje.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nieudany debiut Igi Świątek w WTA Finals", "date": "\n\t\t\t\t\t\t\t\t\t\t12 listopada, 2021\t\t\t\t\t", "text": ["Maria Sakkari „nie leży” Idze Świątek. Dotychczas obie tenisistki zmierzyły się dwukrotnie i oba spotkania pewnie wygrała Greczynka. Maria Sakkari pokonała Igę Świątek w ćwierćfinale French Open 2021, zamykając naszej tenisistce drogę do obrony tytułu oraz w półfinału turnieju w Ostrawie. W żadnym z tych meczów nie oddała Polce ani jednego seta. W Guadajarzarze ponownie okazała się lepsza i trzeba podkreślić, że tym razem wyższość Greczynki nie podlegała dyskusji, była jeszcze wyraźniejsza niż w poprzednich konfrontacjach tych zawodniczek", "Maria Sakkari zagrała w czwartkowy wieczór swój solidny tenis, natomiast Iga Świątek grała nie, ma co ukrywać, słabo. Miała kłopoty z serwisem, popełniała wiele błędów i nic dziwnego, że nie była w stanie nawiązać równorzędnej rywalizacji z dobrze dysponowaną Greczynką..", "W secie otwarcia dominacja Sakkari była szczególnie wyraźna. Iga Światek dwukrotnie straciła własny serwis, zdobywając w tej partii zaledwie dwa gemy. Ani przez moment nie była w stanie zagrozić przeciwniczce.", "W drugiej partii polska tenisistka spisywała się już lepiej, nie na tyle jednak, żeby odwrócić losy spotkania. Tym razem przesądziło jedno przełamanie, które Sakkari uzyskała w gemie siódmym,  a następnie zwycięsko zakończyła spotkanie, w dwóch ostatnich własnych gemach serwisowych przegrywając tylko jedną wymianę.", "O tym, żeby sprawdziło się polskie powiedzenia, że do trzech razy sztuka, w ogóle nie mogło być mowy. Iga Świątek została zdominowana przez rywalkę.", "Nadspodziewanie jednostronny mecz trwał tylko godzine i 26 minut. W wykonaniu Igi Świątek na pewno nie tak to miało wyglądać.", "Jedna porażka Polki o niczym jeszcze nie przesądza i nie oznacza odpadnięcia z turnieju. W następnych meczach Iga Świątek musi jednak prezentować się znacznie lepiej. Drugie spotkanie tenisistka z Raszyna rozegra w sobotę 13 listopada, a jej przeciwniczką będzie najwyżej rozstawiona w imprezie w Guadalajarze Aryna Sabalenka z Białorusi.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grają „wschodzące gwiazdy”", "date": "\n\t\t\t\t\t\t\t\t\t\t10 listopada, 2021\t\t\t\t\t", "text": ["Turniej na korcie twardym w hali PalaLido Allianz Cloud ma interesującą obsadę, a najwyżej rozstawiony jest ćwierćfinalista US Open 2021 Hiszpan Carlos Alcaraz. Obsada mogła być jeszcze silniejsza, ale z występu zrezygnowali chociażby dwaj najlepsi zawodnicy w rankingu tenisistów do lat 21: Włoch Jannik Sinner i Kanadyjczyk Felix Auger Aliassime.", "Ostatecznie w turnieju występują: Carlos Alcaraz (Hiszpania) trzeci w rankingu ATP Race to Milan), Sebastian Korda (USA, 4), Lorenzo Musetti (Włochy, 6), Brandon Nakashima (USA. 7), Juan Manuel Cerundolo (Argentyna, 8), Sebastian Baez (Argentyna, 9), Holger Vitus Nodskov Rune (Dania, 10) i Hugo Gaston ( Francja, 11).", "Brandon Nakashima (Usa) – Juan Manuel Cerundolo (Argentyna) 3:1 (4:1, 3:4 (3), 4:1, 4:0); Carlos Alcaraz (Hiszpania) – Holger Vitus Nodskov Rune (Dania) 3:0 (4:3, (6), 4:2, 4:0)", "Sebastian Korda (USA) – Hugo Gaston (Francja) 3:2 (3:4 (2), 3:4 (6), 4:0, 4:3 (3), 4:0), Lorenzo Musetti (Włochy) – Sebastian Baez (Argentyma) 1:3 (1:4, 1:4, 4:3 (5), 3:4 (5).", "Mecze odbywają się w nietypowym formacie. Gra się do trzech wygranych setów, przy czym do zwycięstwa w partii potrzebne jest wygranie czterech gemów. Przy wyniku 3:3 rozgrywany jest tie-break.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. Iga Świątek gra w czwartek wieczorem", "date": "\n\t\t\t\t\t\t\t\t\t\t10 listopada, 2021\t\t\t\t\t", "text": ["Turniej zainauguruje w środę wieczorem (21 czasu polskiego) mecz grupy Teotihuacán, w którym Czeszka Barbora Krejcikova (2), podwójna triumfatorka wielkoszlemowego French Open 2021, zmierzy się z Estonką Anett Kontaveit (8).", " godz. 21 czasu polskiego: Barbora Krejcikova (Czechy, 2) – Anett Kontaveit (Estonia, 8), następnie Shuko Aoyama/Ena Shibahara (Japonia, 2) – Darija Jurak (Chorwacja)/Andreja Klepac (Słowenia, 7); godz. 2.30 ( w Polsce noc ze środy na czwartek): Karolina Pliskova (Czechy, 3) – Garbine Muguruza (Hiszpania, 6); następnie Nicole Melichar-Martinez (USA)/Demi Schuurs (Holandia,4), Samantha Stosur (Australia)/Zhang Shuai (Chiny, 5);", " godz. 21 czasu polskiego: Iga Świątek (Polska, 5) – Maria Sakkari (Grecja, 4), następnie Su-Wei Hsieh (Tajwan)/Elise Mertens (Belgia, 3) – Alexa Guarachi (Chile)/Desirae Krawczyk (USA, 6); godz. 2.30 (w Polsce noc z czwartku na piątek): Aryna Sabalenka (Białoruś, 1) – Paula Badosa (Hiszpania, 7), następnie Barbora Krejcikova/Katerina Siniakova (Czechy, 1) – Sharon Fichman (Kanada)/Giuliana Olmos (Meksyk, 8).", "Kolejne mecze grupowe Iga Świątek rozegra w sobotę 13 listopada oraz w poniedziałek 15 listopada. W sobotę Polka zmierzy się z wiceliderką rankingu WTA Białorusinką Aryną Sabalenką, a w poniedziałek z Hiszpanką Paulą Badosą-Gibert. Jeżeli Polka zagra w sesji dziennej w Guadalajarze, to o 21 czasu polskiego, a jeśli w sesji wieczornej, to nie wcześniej niż o 2.30 w nocy soboty na niedzielę i z poniedziałku na wtorek.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals 2021. Sabalenka, Sakkari i Badosa rywalkami Świątek", "date": "\n\t\t\t\t\t\t\t\t\t\t9 listopada, 2021\t\t\t\t\t", "text": ["W grupie Teotihuacán znalazły się: Estonka Anett Kontaveit (8), Hiszpanka Garbine Muguruza (6) oraz Czeszki Karolina Pliskova (3) i Barbora Krejcikova (2).", "Początek rywalizacji w grupie Igi Świątek w czwartek 11 listopada. Polka w pierwszym meczu zagra z Marią Sakkari.", "Iga Świątek trafiła do trudnej grupy, Zmierzy się z rywalkami dla siebie niewygodnymi, z którymi jeszcze nigdy nie wygrała. Z Greczynką Marią Sakkari polska tenisistka przegrała w 2021 roku w ćwierćfinale French Open tracąc szanse na obronę zdobytego w 2020 roku tytułu oraz w półfinale turnieju ATP w Ostrawie i ma bilans spotkań 0:2.  Hiszpanka Paula Badosa Gibert pokonała z kolei Igę Świątek, w ich jedynym dotychczas spotkaniu, podczas Igrzysk Olimpijskich Tokio 2020 (Igrzyska przesunięte z powodu pandemii COVID-19 na rok 2021) zamykając Polce drogę do upragnionego medalu olimpijskiego. Iga Świątek będzie więc miała okazję do rewanżów. Z obecną wiceliderką rankingu WTA Aryną Sabalenką z Białorusi tenisistka z Raszyna jeszcze nie grała.", "– Jestem bardzo dumna, że będę reprezentować tutaj Polskę. Wiem, że polscy kibice będą mnie wspierać. Usłyszycie ich na stadionie – powiedziała na scenie podczas ceremonii losowania grup Iga Świątek.", "Iga Świątek będzie drugą Polką, po Agnieszce Radwańskiej, która wystąpi w turnieju WTA Finals. “Isia” przez kilka sezonów grała regularnie w prestiżowej imprezie podsumowującej sezon WTA Tour, a w roku 2015 w Singapurze została jej triumfatorką. Teraz Iga Świątek, która w WTA Finals wystąpi po raz pierwszy w karierze, spróbuje powtórzyć sukces krakowianki.", "Iga Świątek już przed rozpoczęciem turnieju w Meksyku zapisała się natomiast w historii tenisa, jest bowiem pierwszą uczestniczką WTA Finals urodzoną w XXI wieku.", "Najlepsza polska tenisistka, być może, będzie w Meksyku w trochę korzystniejszej sytuacji od rywalek, ponieważ po turnieju w Indian Wells pozostała w USA i przygotowywała się do meksykańskiego turnieju w Kalifornii i w Arizonie. Zobaczymy czy ryzyko się opłaciło, gdyż Polka nie była wcale jeszcze pewna, że w Guadalajarze wystąpi, jako, że nie miała jeszcze awansu. Na pewno Świątek uniknęła przez to męczących podróży, czy kilkakrotnej znacznej zmiany stref czasowych i konieczności dłuższej aklimatyzacji. miała więcej czasu na treningi i odpoczynek.", "Pula nagród wynosi 5 milionów dolarów. Do zdobycia jest 1500 punktów rankingowych. Turniej rozgrywany będzie ma korcie otwartym.", "W AKRON WTA Finals 2021 rywalizacja toczyć się będzie nie tylko w grze pojedyncze, ale również w grze podwójnej, Tu w wyniku losowania, które odbyło zakończyło się we wtorek nad ranem czas polskiego “powstały” dwie następujące grupy:", "Shuko Aoyama/Ena Shibahara (Japonia, 2), Nicole Melichar-Martinez (USA)/Demi Schuurs (Holandia,4), Samantha Stosur (Australia)/Zhang Shuai (Chiny, 5), Darija Jurak (Chorwacja)/Andreja Klepac (Słowenia, 7).", "Barbora Krejcikova/Katerina Siniakova (Czechy, 1), Hsieh Su-wei (Tajwan)/Elise Mertens (Belgia, 3), Alexa Guarachi (Chile) /Desirae Krawczyk (USA, 6), Sharon Fichman (Kanada)/Giuliana Olmos (Melsyk (8).", "W fazie grupowej rywalizacja toczy się systemem każdy z każdym. Awans do półfinałów rozgrywanych “na krzyż” uzyskają po dwie najlepsze zawodniczki i po dwie najlepsze pary deblowe grup.", "AKRON WTA Finals 2021 rozpocznie się w środę 10 listopada i potrwa do kolejnej środy 17 listopada. Grafik imprezy na Akron Tennis Stadium w Guadalajarze przedstawia się następująco:", "21:00 sesja dzienna – faza grupowa", "2.30 (w nocy czasu polskiego) sesja wieczorna – faza grupowa", "21.00 sesja dzienna – faza grupowa", "2.30 sesja wieczorna – faza grupowa", "21.00 sesja dzienna – faza grupowa", "2.30 sesja wieczorna – faza grupowa", "21.00 sesja dzienna – faza grupowa", "2.30 sesja wieczorna – faza grupowa", "21.00 sesja dzienna – faza grupowa", "2.30 Sesja wieczorna – faza grupowa", "21. 00 sesja dzienna – faza grupowa", "2.30 sesja wieczorna – faza grupowa", "21.00 pierwszy półfinał singla, później półfinał debla", "2.30 drugi półfinał singla, później półfinał debla", "północ – Finał debla", "2.30 – finał singla", "Różnica czasu 7 godzin, zatem w Guadalajarze poczatek gier to godz. 14 oraz 19.30. W fazie grupowej w każdej z sesji mecz gry pojedynczej oraz spotkanie deblowe.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Carlos Alcaraz już w półfinale", "date": "\n\t\t\t\t\t\t\t\t\t\t11 listopada, 2021\t\t\t\t\t", "text": ["Juan Manuel Cerundolo (Argentyna) – Holger Vitus Nodskov Rune (Dania) 1:3 (1:4, 2:4, 4:1, 1:4); Carlos Alcaraz (Hiszpania) – Brandon Nakashima (USA) 3:0 (4:3 (4), 4:1, 4:3 (4).", "Pewny awansu do półfinału jest już Carlos Alcaraz, zaś o tym, kto z tej grupy awansuje oprócz Hiszpana, zadecyduje bezpośrednie spotkanie Nakashima – Rune. Szanse stracił już Argentyńczyk Juan Manuel Cerundolo.", "Sebastian Korda (USA) – Sebastian Baez (Argentyna) 3:0 (4:3 (3), 4:2, 4:2); Lorenzo Musetti (Włochy) – Hugo  Gaston (Francja) 3:2 (4:3 (4), 4:3 (6), 2:4, 3:4 (7), 4:2).", "W ostatniej kolejce Korda zmierzy się z Musettim, natomiast Baez z Gastonem. W tej grupie wszystko jest jeszcze możliwe. Mający na koncie dwa zwycięstwa Sebastian Korda nie jest jeszcze pewny awansu do półfinału, a szanse na półfinał zachował nawet Gaston, chociaż przegrał oba dotychczasowe spotkania.", "W środę najwięcej emocji dostarczył mecz Musetti – Gaston. Francuz, który w setach przegrywał już 0:2, w tie-breaku czwartego seta obronił dwie piłki meczowe, doprowadził do decydującego seta piątego, ale ostatecznie to Włoch, który musiał wygrać, żeby zachować szanse na półfinał, zwyciężył w pięciu setach. Francuz, mimo porażki, wciąż jeszcze może awansować, lecz w ostatniej kolejce grupowej musi pokonać Baeza i liczyć, że Korda wygra z Musettim.", "Przypominamy tylko, że mecze odbywają się w nietypowym formacie. Gra się do trzech wygranych setów, przy czym do zwycięstwa w partii potrzebne jest wygranie czterech gemów. Przy wyniku 3:3 rozgrywany jest tie break.", "Dotychczasowe trzy edycje imprezy wygrywali: Chung Hyeon (Korea Południowa) – 2017, Stefanos Tsitsipas (Grecja) – 2018 oraz Włoch Jannik Sinner – 2019. Kto tym razem okaże się najlepszy?", "W roku 2020 impreza została odwołana z powodu pandemii COVID-19.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rozpoczął się AKRON WTA Finals 2021. Kontaveit wygrała na inaugurację", "date": "\n\t\t\t\t\t\t\t\t\t\t11 listopada, 2021\t\t\t\t\t", "text": ["Iga Świątek z Greczynką Marią Sakkari zmierzyła się dotąd dwukrotnie i oba mecze przegrała. Greczynka pokonała Polkę w ćwierćfinale French Open 2021, zamykając naszej tenisistce drogę go obrony tytułu, a kilka miesięcy później okazała się lepsza w półfinale turnieju w Ostrawie.", "Wypada tylko wierzyć, że tym razem sprawdzi się polskie powiedzenie, że do trzech razy sztuka i Iga Świątek od zwycięstwa rozpocznie swój debiutancki występ w ATP Finals.", "Kapitalną dyspozycję prezentuje w ostatnim czasie Estonka Anett Kontaveit. Pzed rozpoczęciem AKRON WTA Finals 2021 rozegrała 28 spotkań, odnosząc 26 zwycięstw, wygrała trzy turnieje (w Ostrawie, Moskwie i Cluj Napoca), dzięki czemu, jako ostatnia, rzutem na taśmę zapewniła sobie udział w turnieju w Guadalajarze i w Meksyku. Na inaugurację AKRON WTA Finals 2021 najniżej rozstawiona w stawce ośmiu uczestniczek turnieju Estonka nie dała szans turniejowej „dwójce” Barbarze Krejcikovej. Anett Kontaveit, która od początku meczu prezentowała się solidniej od rywalki, już w czwartym gemie przełamała serwis Czeszki i był to kluczowy moment pierwszego seta, gdyż później obie tenisistki utrzymywały podanie, co oznaczało wygraną Kontaveit 6:3. Estonka seta zakończyła dwoma asami serwisowymi.", "Anett Kontaveit na tym nie poprzestała. W drugiej partii już w gemie otwarcia ponownie przełamała podanie Krejcikovej i – podobnie jak w secie pierwszym – nie roztrwoniła przewagi, w 75 minut wygrywając w dwóch setach 6:3, 6:4. Czeszka miała okazję, by „wrócić do meczu”, kiedy w szóstym gemie drugiego seta przy serwisie Estonki prowadziła 30:0, Kontaveit się jednak wybroniła, do zwycięskiego końca utrzymując prowadzenie. Na dobrą sprawę mecz mógł się skończyć nawet nieco wcześniej, gdyż w gemie siódmym to Krejcikova obroniła break pointa, ratując się przed jeszcze jednym przełamaniem, ale choć do ostatniej piłki Czeszka próbowała odwrócić losy rywalizacji, tylko o kilka minut zdołała przedłużyć spotkanie.", "Barbora Krejcikova przeciętnie zaprezentowała się w minionym tygodniu podczas rozgrywanego w Pradze finałowego turnieju Billie Jean Kimg Cup – drużynowych mistrzostw świata w tenisie kobiet, do Meksyku przyleciała dopiero po tym turnieju i na Esatadio Akron Guadalajara też nie zaprezentowała zbyt wysokiej formy. Czeszka, obecnie trzecia zawodniczka rankingu WTA, miała świetne zagrania z bekendu, ale zawiódł ją forhend. Popełniała też zbyt wiele błędów. Miała ich aż 34, wobec tylko 16 Estonki.", "Anett Kontaveit wygrała w pełni zasłużenie. Zaprezentowała bardzo solidny, urozmaicony tenis, bardzo dobrze radziła sobie w każdej strefie kortu. W spotkaniu tenisistka z Estonii zaserwowała osiem asów. Zdobyła zdobyła 23 z 27 punktów przy swoim pierwszym podaniu. Nie musiała bronić ani jednego break-pointa, sama wykorzystując dwie z trzech okazji na przełamanie serwisu Czeszki. Estonka miała 17 wygrywających uderzeń (trzy mniej od przeciwniczki), ale nie mogło to zmienić przebiegu wydarzeń na korcie.", "W pierwszym spotkaniu obu tenisistek wyraźnie lepsza była Anett Kontaveit, która od wygranej rozpoczała swój debiutancki występ w turnieju WTA Finals.", "W drugim meczu tej grupy znaczne lepiej od rodaczki spisała się druga z Czeszek Karolina Pliskova (nr 3 turnieju), która po bardzo interesującej, trzysetowej rywalizacji pokonała rozstawioną z numerem szóstym Hiszpankę Garbine Muguruzę 4:6. 6:2. 7:6 (6).", "Konfrontacja byłych liderek rankingu WTA okazała się bardzo dramatyczna, pełna zwrotów sytuacji. Początek był pomyślny dla Czeszki, która mogła nawet objąć prowadzenie 3:0, ale nie wykorzystała szansy, w trzecim gemie tracąc podanie po tym, jak popełniła dwa podwójne błędy serwisowe. Hiszpanka, która zaczęła być bardziej cierpliwa w wymianach, zaczęła przejmować inicjatywę i pierwszego seta rozstrzygnęła na swoją korzyść.", "Druga partia, zwłaszcza biorąc pod uwagę przebieg pierwszego seta, niespodziewanie stała pod znakiem dość wyraźnej dominacji Karoliny Pliskovej. Kluczowy był gem drugi, w którym Muguruza straciła podanie mimo, że prowadziła już 40:0. Następnie Czeszka, przy własnym serwisie, obroniła dwa break-pointy podwyższając prowadzenie na 3:0 i już go nie wypuściła. Karolina Pliskova raz jeszcze odebrała serwis rywalce, pewnie wygrywając seta 6:2. Muguruza wprawdzie dwa setbole zdołała obronić, lecz przy trzecim z forhendu posłała piłkę w siatkę i set dobiegł końca.", "Rozstrzygający set rozpoczął się od obustronnego przełamania, po czym nastąpił okres spokojniejszej gry, ale od gema ósmego rozpoczęły się emocje. Hiszpanka była blisko straty podania na 3:5, lecz wybroniła się wygrywającym serwisem, a za chwilę nie wykorzystała break pointa, który mógł dać jej prowadzenie 5:4. Ostatecznie Czeszka obroniła się kapitalnym zagraniem z bekhendu, a w gemie 10 była o włos od zakończenia meczu, miała bowiem dwie piłki meczowe. O ile pierwszą Muguruza obroniła asem serwisowym, to przy drugiej Czeszka pokpiła sprawę, psując bekhend. Wydawało się nawet, że te zmarnowane szanse zemszczą się na Kasrolinie Ploskovej, gdyż w 11. gemie to Hiszpanka wypracowała dwa break-pointy, by prowadzić 6:5, lecz tym razem to Czeszka zdołała się wyratować. Spotkanie rozstrzygnął tie-breakt, w którym nieco więcej opanowania wykazała Czeszka. Wprawdzie Garbine Muguruza zdołała jeszcze obronić trzeciego meczbola, przy czwartym dla Karoliny Pliskowej posłała w aut piłkę zagrywana z forhendu. Po dwóch godzinach i 26 minutach rywalizacji to Czeszka mogła się cieszyć z końcowego triumfu.", "Spotkanie nie stało na wysokim poziomie, bardzo dużo było błędów, za to emocji i dramaturgii było aż nadto. Zwyciężczyni Karolina Pliskova miała w meczu 26 uderzeń wygrywających i 45 niewymuszonych błędów, pokonana Garbine Muguruza miała z kolei 25 zagrań zwycięskich oraz 43 błędy. Ta statystyka pokazuje wyraźnie, jak wyrównany był to mecz, i dowodzi też, że obie tenisistki miały problemy, żeby poradzić sobie z warunkami panującymi w Guadalajarze.", "Był to 11 mecz Karoliny Pliskovej z Garbine Muguruzą. Bilans jest zdecydowanie korzystny dla Czeszki, która wygrała dziewięć spotkań, przegrywając tylko dwa. Obie tenisistki w fazie grupowej WTA Finals zmierzyły się po raz trzeci i po raz trzeci lepsza okazała się Karolina Pliskova (wygrywała również w 2016 oraz 2017 roku)", "Karolina Pliskova w WTA Finals występuje po raz piąty i trzykrotnie docierała do półfinału. Garbinie Muguruza gra w WTA Finals po raz czwarty i tylko raz, w debiucie w 2015 roku, zdołała wyjść z grupy.  Dodać jeszcze można, że dla Garbine Muguruzy to pierwsza porażka w Meksyku po serii 10. spotkań wygranych z rzędu (w 2018 oraz 2018 roku sięgnęła po tytuły w Monterrey).", "W pierwszym spotkaniu deblowym turnieju w Guadalajarze rozstawione z dwójką Japonki Shuko Aoyama i Ena Shibahara pewnie wygrały z parą chorwacko-słoweńską Darija Jurak Andreja Klepac (7) 6:0, 6:4.  Przy prowadzeniu Japonek 5:0 w secie pierwszym o przerwę medyczną poprosiła Klepac (kontuzja pleców). W drugim secie Chorwatka i Słowenka podjęły już walkę, prowadziły nawet z przełamaniem 2:1, ale nie dały rady doprowadzić do rozstrzygającej partii.", "W drugim meczu deblowym pierwszego dnia, który zakończył się w czwartek nad ranem czasu polskiego, para amerykańsko-holenderska Nicole Melichar-Martinez/Demi Schuurs (4) pewnie pokonała parę australijsko-chińską Samantha Stosur/Zhang Shuai (5) 6:2, 6:2.", "Były to spotkania w grupie Tenochtitlán.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Djoković minimalnie lepszy po tie-breaku w decydującym secie. Świetny mecz Hurkacza!", "date": "\n\t\t\t\t\t\t\t\t\t\t7 listopada, 2021\t\t\t\t\t", "text": ["Hubert Hurkacz i Novak Djoković zmierzyli się w sobotę po raz trzeci w imprezie głównego cyklu ATP Tour. W 2019 roku Djoković pokonał Hurkacza podczas wielkoszlemowych French Open oraz w Wimbledonie, przy czym w Londynie Hubi zdołał „urwać” słynnemu rywalowi jednego seta.", "Polak rozpoczął spotkanie bez respektu dla słynnego przeciwnika, już w gemie otwarcia przy własnym podaniu miał dwa asy serwisowe i jeden serwis wygrywający. Co ważniejsze, Polak nie zamierzał na tym poprzestać, nie ustępował wielkiemu rywalowi, a w ósmym gemie, po tym jak zaatakował po returnie i wygrał wymianę przy siatce, przełamał serwis Djokovicia, by własnym gemem serwisowym zwycięsko zakończyć partię. Były wprawdzie pewne problemy, gdyż lider rankingu miał break-pointa, żeby natychmiast odrobić stratę, ale ostatecznie nie dał rady. Set 6:3 dla Huberta Hurkacza!", "Lider rankingu przegrywając pierwszego seta znalazł się w trudnym położeniu, lecz szybko pokazał klasę. Już w drugim gemie drugiego seta Nole Djoković przełamał serwis Hubiego i nie tylko utrzymał przewagę, ale nie oddał Polakowi w tej partii ani jednego gema. W tym fragmencie spotkania Djoković absolutnie zdominował wrocławianina. Hubi próbował walczyć, ale nie zdołał zdobyć nawet gema honorowego. Kluczowa była strata serwisu na 0:2, bo set zaczął błyskawicznie uciekać Polakowi.", "W decydującej partii „walka” rozgorzała na całego. Już w gemie otwarcia okazję na przełamanie miał Hubert Hurkacz, a za chwilę, choć prowadził już w gemie 30:0, sam musiał bronić break-pointa. Później na korcie działo się jeszcze więcej.", "Wydawało się, że kluczowy dla losów spotkania będzie czwarty gem trzeciego seta, w którym Hubi obronił wprawdzie trzy break-pointy, w tym dwa z rzędu przy 15:40, lecz czwartą okazję Serb wykorzystał, obejmując prowadzenie 3:1, które błyskawicznie podwyższył, wygrywając własnego gema serwisowego „na sucho”. Hubert Hurkacz, nie po raz pierwszy, pokazał jednak charakter, nie poddał się i po przełamaniu powrotnym w gemie siódmym, powrócił do meczu, w następnym gemie doprowadzając do remisu 4:4, mimo, że musiał bronić break-pointa, którego zlikwidował w najlepszy możliwy sposób – asem serwisowym. W gemie 10. Serb miał meczbola, przy podaniu Polaka, ale najpierw, przy próbie minięcia, z forhendu posłał piłkę w aut, a następnie wybronił się wygrywającym serwisem.", "Ostatecznie o wyniku spotkania zadecydował tie-break, w którym minimalnie lepszy okazał się Novak Djoković, wygrywając tie-breaka 7:5 i cały mecz 3:6, 6:0 7:6 (5), po 2 godzinach 17 minutach pasjonującej rywalizacji. Kluczowe okazało się jedno jedyne mini przełamanie w tie-breaku, gdy Hubert Hurkacz, przy wyniku 5:5, trafił z forhendu w siatkę. Mógł być meczbol dla Polaka, a tak mieliśmy drugi meczbol dla Serba, którego lider rankingu ATP już nie zmarnował. Mecz dobiegł końca po tym, jak Hubi posłał z woleja piłkę w aut.", "Niestety, powiedzenie „do trzech razy sztuka” tym razem nie znalazło potwierdzenia. Hubert Hurkacz i Novak Djoković zmierzyli się ze sobą po raz trzeci i po raz trzeci triumfował słynny tenisista z Serbii. Hubi przegrał i pożegnał się z paryskim turniejem, ale pokazał, zwłaszcza w pierwszej partii, ale także w trzeciej, tenis na najwyższym światowym poziomie. Jeszcze tym razem lepszy okazał się Nole Djoković, lecz już przy następnej konfrontacji obu tenisistów wcale tak być nie musi. Tym razem do pokonania lidera rankingu Hubiemu zabrakło naprawdę bardzo, bardzo niewiele. Ten mecz mógł się zakończyć inaczej.", "Mimo że Hubert Hurkacz przegrał, trzeba docenić to, co polski tenisista w sobotnie popołudnie zaprezentował. To, z wyjątkiem drugiego seta, był świetny mecz wrocławianina.", "Hubert Hurkacz zakończył bardzo udany występ w Paryżu i może się już spokojnie przygotowywać do rozpoczynającego się 14 listopada turnieju Nitto ATP Finals 2021 w Turynie.  Natomiast Novak Djoković wciąż walczy o zapewnienie sobie, już w Paryżu, pierwszej pozycji w rankingu ATP na koniec sezonu 2021. Serb, już po imprezie w stolicy Francji, będzie pewny, że zakończy rok jako lider rankingu, jeśli wygra turniej w Paryżu, albo tytułu nie obroni Rosjanin Daniił Miedwiediew.", "W niedzielnym finale rywalem Novaka Djokovicia będzie wicelider rankingu ATP, broniący tytułu Rosjanin Daniił Miedwiediew, który w drugim półfinale niespodziewanie gładko uporał się z czwartą rakietą globu, mistrzem olimpijskim Niemcem Alexandrem Zverevem, wygrywając 6:2, 6:2.", "Djoković powalczy o szósty w karierze triumf w paryskiej imprezie, którą wygrywał już w latach 2009, 2013, 2014, 2015 oraz 2019 roku. Nole stanie przed szansą zdobycia 86. tytułu mistrzowskiego w głównym cyklu ATP Tour (bilans finałów 85-37) oraz zrewanżowania się Miedwiediewowi za porażkę w finale wielkoszlemowego US Open 2021, która uniemożliwiła Serbowi zdobycie kalendarzowego Wielkiego Szlema i objęcie samodzielnego prowadzenia w klasyfikacji wszech czasów tenisistów z tytułami wielkoszlemowymi (ma ich 20, podobnie jak Szwajcar Roger Federer i Hiszpan Rafael Nadal).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković najlepszy w Paryżu", "date": "\n\t\t\t\t\t\t\t\t\t\t7 listopada, 2021\t\t\t\t\t", "text": ["Mecz dwóch prawdopodobnie najlepszych obecnie tenisistów na świecie rozpoczął się kapitalnie dla Miedwiediewa, który już w gemie otwarcia przełamał serwis Djokovicia. Serb wprawdzie nie rezygnował i w gemie czwartym zdobył re-breaka doprowadzając do remisu 2:2, ale w gemie siódmym raz jeszcze stracił podanie i ponownego prowadzenia po przełamaniu. Rosjanin już nie pozwolił sobie odebrać zwyciężając w secie 6:4.", "W drugiej partii wciąż trwała niesamowita, wyrównana rywalizacja, ale tym razem lepszy okazał się Serb. Zadecydowało tym razem jedno przełamanie na korzyść Djokovicia, które lider rankingu zdobył w genie czwartym obejmując prowadzenie 3:1, gdyż już do końca partii obaj tenisiści utrzymali swoje podania, co oznaczało wygraną 6:3 Serba. Niesamowity był ostatni, bardzo długi gem tego seta.  Miedwiediew trzykrotnie stawał przed szansą odrobienia straty przełamania, lecz Nole Djoković wybronił się najpierw akcją serwis i wolej, za drugim razem świetnym serwisem a za trzecim wygrywającym smeczem, by wreszcie przy trzeciej piłce setowej „zamknąć” partię asem serwisowym.", "W decydującym secie kapitalna, wyrównana rywalizacja trwała do piątego gema. Wtedy Rosjanin stracił podanie i do meczu już na dobre „nie wrócił”. Djoković kolejnego gema przy własnym serwisie wygrał do zera, następnie raz jeszcze przełamał serwis rywala i wysokiego prowadzenia nie roztrwonił, choć prowadząc 5:2 i serwując by skończyć mecz, miał małą chwilę słabości tracąc serwis. Miedwiediew odrobił stratę jednego przełamania, nie poszedł jednak za ciosem. W dziewiątym gemie Rosjanin po paz trzeci z rzędu nie utrzymał podania i z końcowego triumfu mógł się cieszyć Novak Djoković.", "Tym samym Nole Djoković zrewanżował się Miedwiediewowi za porażkę w finale US Open 2021 w Nowym Jorku, która nie pozwoliła Serbowi na zdobycie kalendarzowego Wielkiego Szlema oraz przekreśliła możliwość zostania, już wówczas, samodzielnym liderem klasyfikacji wszech czasów pod względem liczby wygranych turniej ów wielkoszlemowych (na razie Djoković ma 20 tytułów wielkoszlemowych, podobnie jak Szwajcar Roger Federer i Hiszpan Rafael Nadal).", "My możemy tylko żałować, że przeciwnikiem Daniłła Miedwiediewa nie był w niedzielę Hubert Hurkacz, gdyż Polak w sobotnim półfinale był bliżej pokonania lidera rankingu tenisistów niż w niedzielę Rosjanin.", "Novak Djoković jest rekordzistą, jeśli chodzi i liczbę turniejów wygranych w paryskiej hali Bercy. Turniej Rolex Paris Masters rangi ATP 1000 wygrał już po raz szósty, poprzednio w latach 2009, 2013-2015 i 2019). Był również bliski sukcesu w roku 2018, ale wówczas przegrał finał z Rosjaninem Karenem Chaczanowem.", "Novak Djoković wygrywając turniej w Paryżu, został w niedzielę samodzielnym rekordzistą pod względem liczby triumfów w imprezach ATP Masters 1000. To był 54 finał Djokovicia w imprezie rangi Masters 1000 (rekord). Do niedzieli wygrał 36 takich turniejów i dzielił rekord wszech czasów z Rafaelem Nadalem. Teraz jest samodzielnym rekordzistą: ma 37 triumfów.", "Novak Djoković ustanowił w Paryżu również jeszcze jeden rekord. Po raz siódmy w karierze zapewnił sobie pierwszą pozycję w światowej klasyfikacji tenisistów na koniec sezonu, poprawiając osiągnięcie jednego ze swoich idoli Amerykanina Pete’a Samprasa, który kończył sezon jako lider rankingu ATP sześciokrotnie, w latach 1993-1998.", "– Jestem po prostu dumny i niezwykle szczęśliwy. To był oczywiście jeden z moich największych celów. Osiągnięcie pierwszej pozycji i utrzymanie jej do końca sezonu zawsze jest jednym z największych celów – powiedział Djoković, który wcześniej kończył sezon jako lider rankingu ATP w latach 2011, 2012, 2014, 2015, 2018 oraz 2020.", "W turniej gry podwójnej wygrała w Paryżu para niemiecko-nowozelandzka Tim Puetz/Michael Venus, po finałowym zwycięstwie z mistrzami French Open 2021, parą francuską Pierre-Hugues Herbert/Nicolas Mahut 6:3, 6:7 (4), 11-9).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski. Triumf Falkowskiej w Bytomiu", "date": "\n\t\t\t\t\t\t\t\t\t\t7 listopada, 2021\t\t\t\t\t", "text": ["W ten sposób Falkowska wyjeżdża z Bytomia z czekiem na sumę 14 tysięcy złotych, a Kubka zrobiła w imprezie 10 tys. Obie pokazały się w niedzielę z dobrej strony i walczyły zacięcie o każdy punkt. Dosłownie pojedyncze wymiany zadecydowały o końcowym sukcesie Weroniki, która w całej imprezie straciła tylko jednego seta, właśnie w finale.", "Falkowska w niedzielę jako pierwsza awansowała do finału, pewnie pokonując 6:3, 6:3 ​Laurę Koralink , która dzień wcześniej wyeliminowała nieoczekiwanie w 1/4 finału Joannę Zawadzką, rozstawioną z numerem trzecim.", "Natomiast bardziej zacięty był drugi przedpołudniowy półfinał, rozgrywany równolegle na sąsiednim korcie. Spotkały się w nim dwie wysoko rozstawione zawodniczki, a losy zwycięstwa rozstrzygnęły się dopiero w super tie-breaku. W nim turniejowa “dwójka”, Martyna Kubka, okazała się lepsza od “czwórki” – Julii Oczachowskiej 6:4, 5:7, 10-6, tracąc pierwszego seta w imprezie.", "Oczachowska i Zawadzka zarobiły w turnieju LOTOS PZT Halowy Puchar Polski “Gramy Dalej” po 7 tys. złotych. Występ w ćwierćfinałach dawał czeki na 3 tys. zł.", "W przyszły weekend, dokładnie w dniach 12-14 listopada, taki sam turniej, ale mężczyzn, rozegrany zostanie w Sobocie koło Poznania. Tam również w puli nagród będzie 58. tys. zł, a premie za poszczególne rundy będą na tym samym poziomie, co w Bytomiu.  ", "– W tym roku rozgrywamy tylko dwa turnieje w ramach LOTOS PZT Halowy Puchar Polski, ale za to z kuszącymi pulami nagród, o wiele wyższymi, niż przed rokiem, jeśli zsumować tamte cztery imprezy. To jeden ze sposobów, w jaki chcemy pomóc polskim tenisistom, stwarzając im możliwość zarobienia pieniędzy w przerwie między sezonami. Cieszymy się, że z tej szansy skorzystały tak dobre zawodniczki, jak Weronika i Martyna, bo w Bytomiu miały okazję sprawdzić przy okazji swoją formę i nie zawiodły. Za tydzień przekonamy się jak się zaprezentują nasi tenisiści w Sobocie – uważa prezes PZT Mirosław Skrzypczyński.", "Sponsorem Tytularnym cyklu jest Grupa LOTOS.", "Wyniki niedzielnych meczów:", "1/2 finału –", "Weronika Falkowska (nr 1.) – Laura Koralink 6:3, 6:3", "Martyna Kubka (nr 2.) – Julia Oczachowska (nr 4.) 6:4, 5:7, 10-6", "finał –", "Weronika Falkowska (nr 1.) – Martyna Kubka (2.) 4:6, 7:5, 10-6", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dobre występy deblowe Polaków", "date": "\n\t\t\t\t\t\t\t\t\t\t7 listopada, 2021\t\t\t\t\t", "text": ["Duet LOTOS PZT Team – nr 3. w drabince – pokonał Niemca Juliana Lenza i Austriaka Tristana-Samuela Weissborna 4:6, 6:4, 10-7 oraz Mołdawianina Aleksandra Cozbinowa i Amerykanina Maxima Cressy’ego 6:4, 6:7 (2-7), 10-7. Ich zwycięski marsz zatrzymali Belg Ruben Bemelmans i Niemiec Daniel Masur, z którymi przegrali 6:7 (3-7), 5:7.", "W singlu wystartował tam Kacper Żuk (LOTOS PZT Team), jako rozstawiony z numerem ósmym. Polak poniósł jednak porażkę w pierwszej rundzie z Niemcem Maximilianem Martererem 3:6, 4:6.", "W ostatnim tegorocznym starcie w międzynarodowym Tourze, Katarzyna Kawa ze Szwajcarką Conny Perrin dotarła do półfinału challengera WTA 125 w Midland (pula nagród 115 tys. dol.). W nim skreczowały przy stanie 0:6, 0:4 w pojedynku z Brytyjką Harriet Dart i Amerykanką Asią Muhammad (nr 2.).", "Wcześniej Polka i Szwajcarka (nr 4.) ograły dwie amerykańskie pary: Ashlyn Krueger i Alycię Parks 6:2, 7:6 (7-3) oraz Reese Brantmeier i Elvinę Kalievą 7:6 (7-5), 6:3. W singlu Kawa odpadła w 1/8 finału, po porażce z Amerykanką Robin Anderson 3:6, 3:6.", "Osiągając 1/8 finału turnieju ITF W60 w Nantes (z pulą nagród 60 tys. dol.) tegoroczne starty zakończyła Urszula Radwańska, która w styczniu wróciła z sukcesami na korty po kilkumiesięcznej przerwie spowodowanej kolejna kontuzją. Wystąpiła też w reprezentacji kraju w rozgrywkach o Billie Jean King Cup w Bytomiu, gdzie Polki pokonały Brazylię 3:2.  ", "W tym tygodniu młodsza z sióstr Radwańskich we Francji w świetnym stylu pokonała 6:3, 6:4 doświadczoną Słowenkę Polonę Hercog, z którą przegrała dwa poprzednie mecze. Jednak w drugiej rundzie poniosła porażkę z Holenderką Lesley Pattinamą Kerkhove 3:6, 4:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz i Świątek na dziewiątym miejscu w rankingach", "date": "\n\t\t\t\t\t\t\t\t\t\t8 listopada, 2021\t\t\t\t\t", "text": ["Hubert Hurkacz świetnie spisał się podczas zakończonego w niedzielę turnieju Rolex Paris Masters 2021 rangi ATP 1000 rozgrywanego w paryskiej hali Bercy dzięki czemu w rankingu ATP wyprzedził Włocha Jannika Sinnera, przesuwając się z dziesiątego na dziewiąte miejsce. Tak wysoko w światowym rankingu tenisistów nie był wcześniej nigdy żaden Polak.", "Liderem rankingu ATP pozostał Serb Novak Djoković, który po triumfie w paryskiej hali Bercy powiększył przewagę nad zajmującym drugie miejsce Rosjaninem Daniiłem Miedwiediewem. Djoković zapewnił sobie także pierwsze miejsce w rankingu ATP na koniec 2021 roku. Zakończy rok jako numer 1 światowego tenisa po raz siódmy, co stanowi światowy rekord. Na trzecie miejsce awansował mistrz olimpijski Niemiec Alexander Zverev wyprzedzając Greka Stefanosa Tsitsipasa. Trzecia roszada w TOP 10 to awans na piąte miejsce Rosjanina Andrieja Rublowa, który wyprzedził nie grającego od dłuższego czasu Rafaela Nadala (Hiszpan zapowiada powrót na korty w grudniowym turnieju w Dubaju).", "Hubert Hurkacz jest jedynym polskim tenisistą w TOP 100 rankingu ATP. O dwie lokaty, na 117. miejsce awansował Kamil Majchrzak. Kacper Żuk spadł o sześć lokat i plasuje się na 169 miejscu. W TOP 500 plasują się jeszcze Daniel Michalski (436.) i Paweł Ciaś (464), a nieco dalej Jerzy Janowicz (502).", "1. Novak Djoković (Serbia) 10940 pkt., 2. Danił Miedwiediew (Rosja) 7640 pkt., 3. Alexander Zverev (Niemcy) 6540 pkt., 4. Stefanos Tsitsipas (Grecja) 6540 pkt., 5. Andriej Rublow (Rosja) 4950 pkt., 6. Rafael Nadal (Hiszpania) 4875 pkt., 7. Matteo Berrettini (Włochy) 4568 pkt., 8. Casper Ruud (Norwegia) 3760 pkt., 9. Hubert Hurkacz 3706 pkt., 10. Jannik Sinner (Włochy) 3395 pkt., 11. Felix Auger-Aliassime (Kanada) 3263 pkt., 12. Cameron Norrie (Wielka Brytania) 2945 pkt., 13. Diego Schwartzman (Argentyna) 2625 pkt., 14. Dominic Thiem (Austria) 2425 pkt., 15. Asłan Karacew (Rosja) 2392 pkt., 16. Roger Federer (Szwajcaria) 2385 pkt., 17. Cristian Garin (Chile) 2353 pkt., 18. Denis Shapovalov (Kanada) 2348 pkt., 19. Roberto Bautista-Agut (Hiszpania) 2260 pkt., 20. Pablo Carreno-Busta (Hiszpania) 2230 pkt.", "117. Kamil Majchrzak 633 pkt., 169. Kacper Żuk 402 pkt., 436. Daniel Michalski 88 pkt., 464. Paweł Ciaś 78 pkt., 502. Jerzy Janowicz 68 pkt., 645. Michał Dembek 40 pkt., 781. Wojciech Marek 25 pkt., 788. Jan Zieliński 24 pkt., 828. Maciej Rajski 21 pkt., 994. Yann Wójcik 12 pkt.", "W rankingu mamy jeszcze innych polskich tenisistów, ale żaden z nich nie ma na koncie więcej niż 10 punktów (10 “oczek” ma np. Szymon Kielan).", "W rankingu WTA tenisistek, w porównaniu z poprzednim notowaniem zmiany są jeszcze mniejsze, niż w rankingu mężczyzn, ale to nic dziwnego, w minionym tygodniu nie było bowiem poważnej imprezy kobiet. Z TOP 10 wypadła tylko dziewiąta poprzednio Angelique Kerber, która spadła na 17. pozycję. Dzięki temu o jedną lokatę w górę przesunęła się, na dziewiąte miejsce Iga Świątek. W TOP 10 (dziesiąte miejsce) po raz pierwszy w karierze plasuje się Hiszpanka Paula Badosa Gibert. Magda Linette zachowała 56. pozycję – 1142 pkt., natomiast do TOP 100 powróciła Magdalena Fręch, która awansowała o cztery pozycje i jest teraz klasyfikowana na 99 miejscu (783 pkt). Katarzyna Kawa awansowała o trzy miejsca (ze 159 na 156), a Ula Radwańska spadła z 204 pozycji na 205 miejsce.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Billie Jean King Cup. Polki z Rumunkami w kwietniu przyszłego roku", "date": "\n\t\t\t\t\t\t\t\t\t\t6 listopada, 2021\t\t\t\t\t", "text": ["Najsilniejszym punktem reprezentacji Rumunii jest była liderka rankingu WTA Tour – Simona Halep, obecnie 22. na świecie. W sumie rywalki Polek mają jeszcze trzy zawodniczki w Top 100: Soranę Cirsteę (38.), Irinę-Camelię Begu (60.) i Elenę-Gabrielę Ruse (86.).", "Natomiast najlepsza obecnie z Polek Iga Świątek jest sklasyfikowana na 10. pozycji (niedawno była nr 4. na świecie) w przyszłym tygodniu wystąpi w kończącym sezon turnieju masters – WTA FInals w Guadalajarze (10-17 listopada). Magda Linette jest  56., Magdalena Fręch – 103, a Katarzyna Kawa – 159.", "– Cały czas byłem spokojny o to, że zagramy u siebie  w przyszłym roku. To ważne, że polska widownia będzie mogła zobaczyć na żywo Simonę Halep grającą z naszymi najlepszymi zawodniczkami. Za nami trzy mecze narodowych reprezentacji, kobiet i mężczyzn, które z konieczności rozgrywaliśmy przy pustych trybunach, z powodu pandemii. Tym razem zagramy w elicie i z widownią, która będzie mocno wspierać naszą drużynę – powiedział Mirosław Skrzypczyński, prezes Polskiego Związku Tenisowego.  ", "W kwietniu reprezentacja prowadzona przez kapitana Dawida Celta pokonała w Bytomiu ekipę Brazylii 3:2, a wszystkie punkty dla gospodyń zdobyła Magdalena Fręch (LOTOS PZT Team) – dwa w singlu i w deblu z Katarzyną Kawą. W narodowej drużynie znalazły się też wtedy Urszula Radwańska, Paula Kania-Choduń i Weronika Falkowska (LOTOS PZT Team). Dzięki temu zwycięstwu dziewczyny, po kilkuletniej przerwie, wróciły do światowej elity.", "Początkowo przyszłoroczne mecze play off o awans do finałowego turnieju BJKC miały być rozgrywane w dwóch terminach – w lutym (5. tydzień) lub kwietniu (15. tydzień), a wybór właściwego miał leżeć po stronie gospodarzy. Jednak Rada Dyrektorów, podczas posiedzenia w Pradze, podjęła decyzję o rezygnacji z gier w lutym, tuż po zakończeniu wielkoszlemowego Australian Open, więc wszystkie spotkania odbędą się w dniach 15-16 kwietnia.", "„Kwietniowy termin daje organizatorom więcej możliwości przygotowania meczów na otwartych kortach, co wyraźnie ogranicza koszty i ułatwia stosowanie procedur sanitarnych związanych z Covid-19. Rozgrywanie wszystkich meczów play off w tym samym terminie sprawi, że ścieżka kwalifikacji będzie bardziej spójna. Jednocześnie postanowiliśmy zmienić termin zgłaszania przez kapitanów składów drużyn z 10 dni przed meczem, do 28 dni przed poniedziałkiem w tygodniu jego rozgrywania” – poinformowała Międzynarodowa Federacja Tenisowa (ITF).", "Australia (nr 1.) – Słowacja", "Włochy – Francja (2.)", "USA (3.) – Ukraina", "Czechy (4.) – Wielka Brytania", "Białoruś (5.) – Belgia", "Kazachstan – Niemcy (6.)", "Kanada (7.) Łotwa", "Holandia – Hiszpania (8.)", "Polska – Rumunia (9.)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski. Faworytki wciąż w grze", "date": "\n\t\t\t\t\t\t\t\t\t\t6 listopada, 2021\t\t\t\t\t", "text": ["Zawadzka przegrała w sobotnie popołudnie 4:6, 3:6 z Laurą Koralik, która w niedzielę o godzinie 9.30 spotka się z Falkowską. Weronika w sobotę rozegrała dwa mecze. Najpierw w drugiej rundzie (w pierwszej miała „wolny los”) pokonała Ewę Czapulak 6:3, 6:2, a następnie Patrycję Niewiadomską 6:3, 6:0.", "Półfinalistki bytomskiej imprezy, z pulą nagród 58 tysięcy złotych, zapewniły sobie już czeki co najmniej na 7 tysięcy złotych. Awans do finału da premię w wysokości 10 tys., a zwyciężczyni zainkasuje 14 tysięcy złotych.", "O ile występ Koralik w 1/2 finału jest nieoczekiwany, o tyle w drugiej parze – zgodnie z pozycjami w rankingu PZT – spotkają się Kubka oraz Julia Oczachowska, rozstawiona z numerem czwartym. Obie dotychczas nie straciły seta, a w sobotnich ćwierćfinałach Martyna pokonała Aleksandrę Wierzbowską (nr 7.) 6:0, 6:4, a Julia z Justyną Jodłowską (6.) 6:3, 6:0.", "Niedzielne półfinały rozpoczną się jednocześnie na dwóch kortach o godzinie 9.30. Natomiast finał zaplanowany jest na godz. 12.30.", "Sponsorem Tytularnym cyklu jest Grupa LOTOS.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Uczestnicy Nitto ATP Finals w komplecie. W czwartek losowanie", "date": "\n\t\t\t\t\t\t\t\t\t\t8 listopada, 2021\t\t\t\t\t", "text": ["W grze pojedynczej w imprezie w stolicy prowincji Piemont wystąpią: Serb Novak Djoković, Rosjanin Danił Miedwiediew (obrońca tytułu), Niemiec Alexander Zverev, Grek Stefanos Tsitsipas, Rosjanin Andriej Rublow, Włoch Matteo Berrettini, Hubert Hurkacz oraz Norweg Casper Ruud.", "Nikola Mektić/Mate Pavić (Chorwacja); Rajeev Ram (USA)/Joe Salisbury (Wielka Brytania); Marcel Granollers (Hiszpania)/Horacio Zeballos (Argentyna); Pierre-Hugues Herbert/Nicolas Mahut (Francja); Juan Sebastian Cabal/Robert Farah (Kolumbia); Ivan Dodig (Chorwacja)/Filip Polasek (Słowacja); Kevin Krawietz (Niemcy)/Horia Tecau (Rumunia); Jamie Murray (Wielka Brytania)/Bruno Soares (Brazylia).", "Hubert Hurkacz będzie drugim w historii polskim tenisistą (po Wojciechu Fibaku, który w 1976 roku przegrał w wielkim finale z Hiszpanem Manuelem Orantesem) grającym w ATP Finals. Trzeba jednak podkreślić, że Hubi, rozgrywający najlepszy sezon w karierze, w pełni na występ w Turynie zasłużył. W 2021 roku polski tenisista między innymi wygrał bardzo znaczący, prestiżowy turniej ATP Masters 1000 w Miami oraz zawody rangi ATP 250 w Delray Beach i Metz. Był także w półfinale wielkoszlemowego turnieju na trawiastych kortach w Wimbledonie, oraz osiągnął półfinał imprezy ATP Masters 1000 w paryskiej hali Bercy.", "W Nitto ATP Finals 2021 ośmiu najlepszych tenisistów sezonu oraz osiem najlepszych par deblowych zostanie rozlosowanych na dwie grupy, po czterech singlistów i cztery pary deblowe w każdej. Awans do półfinału zagwarantuje pierwsze, bądź drugie miejsce w grupie.", "Do zdobycia jest 1500 punktów rankingowych. Triumfator turnieju gry pojedynczej, jeśli także w fazie grupowej wygra wszystkie spotkania, w fazie grupowej nie przegra żadnego pojedynku, wzbogaci się o 2,316 mln dolarów. Samo zwycięstwo w grze pojedynczej to ponad1 milion dolarów dla triumfatora. Niepokonana para deblowa otrzyma do podziału 429 tys. dolarów. Pula nagród to ponad 7,5 miliona dolarów.", "To będzie 52. edycja ATP Finals  Turniej zostanie rozegrany w hali Pala Alpitour. W pierwszej fazie rywalizacja toczyć się będzie w dwóch grupach (po czterech zawodników i cztery pary deblowe) systemem każdy z każdym. Do półfinału awansuje dwóch najlepszych zawodników i dwie najlepsze pary deblowe każdej grupy. W półfinałach zwycięzcy grup zmierzą się z tenisistami, którzy zajmą w grupach drugie lokaty (takie same zasady w deblu).", "Skład poszczególnych grup poznamy podczas losowania, które odbędzie się w czwartek 11 listopada o godzinie 12. Hubert Hurkacz (nr 7) na pewno trafi na dwóch tenisistów z czołowej czwórki. Mogą to być zatem Novak Djoković lub Daniił Miedwiediew oraz Alexander Zverev lub Stefanos Tsitsipas.", "14 listopada: po dwa mecze fazy grupowej (od. 11.30 i 18.30) poniedziałek 15 listopada: po dwa mecze fazy grupowej (od 11.30 i 18.30) wtorek 16 listopada: po dwa mecze fazy grupowej (od. 11.30 i 18.30) środa 17 listopada: po dwa mecze fazy grupowej (od. 11.30 i 18.30) czwartek 18 listopada: po dwa mecze fazy grupowej (od. 11.30 i 18.30) piątek 19 listopada: po dwa mecze fazy grupowej (od. 13.30 i 18.30) sobota 20 listopada: półfinały (od. 11.30 i 18.30) niedziela 21 listopada: finały (od. 14.30).", "W obu sesjach (dziennej i wieczornej) najpierw mecz deblowy, następnie spotkanie gry pojedynczej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pucharu Billie Jean King. Rosjanki mistrzyniami świata", "date": "\n\t\t\t\t\t\t\t\t\t\t7 listopada, 2021\t\t\t\t\t", "text": ["Do rozstrzygnięcia spotkania finałowego wystarczyły dwa mecze w grze pojedynczej. Najpierw Daria Kasatkina (28. WTA), pewnie pokonała 6:2, 6:4 Jil Teichmann (39. WTA) , a następnie bohaterka turnieju finałowego Pucharu Billie Jean King, Ludmiła Samsonowa (40. WTA),  zwyciężyła 3:6, 6:3, 6:4 Belindę Bencić (17. WTA), mistrzynię olimpijską z Tokio 2020 (igrzyska z powodu pandemii COVID-19 przesunięte na rok 2021).", "Samsonowa zastąpiła w tym meczu finalistkę French Open 2021 Anastazję Pawluczenkową (16. WTA) i przypieczętowała sukces rosyjskiej drużyny.", "Decydujący, jak się okazało mecz, lepiej rozpoczęła mistrzyni olimpijska, która wygrała pierwszego seta. lecz później lepsza była już niżej notowana Rosjanka. Jeszcze w gemie otwierającym drugą partię Bencić miała cztery break-pointy, ale Samsonowa się wybroniła, a w gemie szóstym to ona przełamała serwis rywalki i przewagi już nie roztrwoniła. Kluczowy dla losów całego finału był pierwszy gem trzeciego seta, w którym Rosjanka odebrała rywalce podanie. Samsonowa mogła prowadzić nawet 3:0, ale choć nie wykorzystała trzech szans, przewagi przełamać już nie pozwoliła odrobić i Rosjanki mogły cieszyć się z tytułu. Bencić  miała wprawdzie dwie okazje, żeby straty odrobić, po jednej w czwartym i szóstym gemie, ale nie zdołała odwrócić losów meczu.", "Mecz deblowy, ponieważ spotkanie finałowe było rozstrzygnięte, nie został rozegrany.", "Bohaterką zwycięskiej ekipy została nieoczekiwanie Ludmiła Samsonowa. W fazie grupowej 40. rakieta globu wystąpiła tylko w  – tak naprawdę nie mających już znaczenia- meczach deblowych w spotkaniach z Kanadą i Francją, ale w półfinale oraz w finałem była już zawodniczką kluczową. Nie będąc faworytką pokonała Sloane Stephens i Belindę Bencić, a w spotkaniu z USA wystąpiła też, razem z Veroniką Kudermetową, w decydującym o awansie do finału deblu.", "Triumf Rosjanek nie jest niespodzianką. Zwłaszcza w sytuacji, gdy w większości ekip zabrakło podczas finałowego turnieju Pucharu Billie Jean King w Pradze najlepszych zawodniczek, kapitan Igor Andriejew dysponował silną, najbardziej wyrównaną drużyną, miał największe pole manewru.", "Zwycięską reprezentację Rosyjskiej Federacji Tenisowej tworzyły: Anastazja Pawluczenkowa, Daria Kasatkina, Veronika Kudermetowa, Ludmiła Samsonowa oraz Jekaterina Aleksandrowa.", "Reprezentacja Szwajcarii na pierwszy w historii triumf w rywalizacji o drużynowe mistrzostwo świata w tenisie kobiet musi jeszcze poczekać. Szwajcarki wystąpiły w finale po raz drugi, ale i tym razem, podobnie jak w 1998 roku Martina Hingis i Paty Schnyder, nie dały rady.", "Przypomnieć jeszcze należy, że Rosjanki oraz Szwajcarki są już pewne udziału w turnieju finałowym Pucharu Billie Jean King w 2022 roku. W tymże może również wystąpić reprezentacja Polski, ale musi w kwietniu 2022, uporać się w barażu z reprezentacją Rumunii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Paryżu półfinał Hurkacza z Djokoviciem", "date": "\n\t\t\t\t\t\t\t\t\t\t6 listopada, 2021\t\t\t\t\t", "text": ["Hubert Hurkacz, który dzięki bardzo dobremu występowi w stolicy Francji zapewnił już sobie udział w Nitto ATP Finals 20221 w Turynie (14-21 listopada), zmierzy się z Novakiem Djokoviciem po raz trzeci. Dotychczasowe dwa mecze obu tenisistów wygrywał słynny Serb, który pokonał Hubiego we French Open 2019 (6:4, 6:2, 6:2.) oraz w Wimbledonie 2019 (7:5, 6:7 (5), 6:1, 6:4). Teraz także faworytem. Jest Novak Djoković, ale przecież najlepszy obecnie Polski tenisista może zagrać “na luzie i nie ma nic do stracenia. Może być ładne widowisko. A może do trzech razy sztuka? Już w Wimbledonie Polak był blisko sukcesu, przez pół czterosetowego pojedynku będąc tenisistą lepszym. A od tamtego meczu minęły ponad dwa lata o Hubi jest już na pewno tenisistą innej klasy niż wówczas.", "W drugim półfinale Rosjanin Daniił Miedwiediew (2. ATP), wicelider rankingu, między innymi mistrz US Open 2021, zmierzy się z mistrzem olimpijskim Niemcem Alexandrem Zverevem (4.  ATP). W piątkowych ćwierćfinałach rozegranych w sesji wieczornej, broniący w Paryżu tytułu Daniił Miedwiediew, nie bez kłopotów (w pierwszej partii przegrywał 4:5 i 0:40, obronił trzy setbole), pokonał rewelację turnieju Francuza Hugo Gastona (102. ATP) 7:6 (7), 6:4, natomiast  Alexander Zverev wygrał 7:5, 6:4 z Norwegiem Casperem Ruudem.", "W grze podwójnej w półfinałach paryskiej imprezy rozstawieni z numerem trzecim Francuzi Pierre-Hugues Herbert i Nicolas Mahut zmierzą się z parą australijsko-słowacka John Peers/Filip Polasek, z kolei para brytyjsko-brazylijska Jamie Murray/Bruno Soares grać będzie z parą niemiecko-nowozelandzką Tim Puetz/Michael Venus.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Halowy Puchar Polski. Panie rywalizują w Bytomiu", "date": "\n\t\t\t\t\t\t\t\t\t\t5 listopada, 2021\t\t\t\t\t", "text": ["W drabince rozlosowanej na 32 miejsca osiem rozstawionych zawodniczek miało na otwarcie „wolny los” i rywalizację rozpoczynały od 1/8 finału. W hali Górnika Bytom od rana toczyły się mecze pierwszej rundy, a drugiej – w dolnej połowie drabinki – ruszyły po południu.", "W nich jedna z najpoważniejszych kandydatek do triumfu – Kubka wygrała pewnie 6:4, 6:1 z utalentowaną juniorką Zuzanną Bednarz. Kolejną rywalką zawodniczki LOTOS PZT Team będzie w sobotę Aleksandra Wierzbowska (nr 7.).", "Natomiast Oczachowska pokonała 6:0, 6:1 Urszulę Nebelską i o miejsce w półfinale powalczy jutro z Justyną Jodłowską (nr 6.).", "Rano rywalizację w Bytomiu rozpoczną mecze drugiej rundy z udziałem m.in. najwyżej rozstawionej Weroniki Falkowskiej (LOTOS PZT Team) oraz Joanny Zawadzkiej (nr 3.). Potem zostaną rozegrane ćwierćfinały.", "Impreza kobiet na kortach Górnika, podobnie jak zaplanowany w dniach 12-14 listopada turniej mężczyzn Sobocie koło Poznania, ma pulę nagród 58 tysięcy złotych. Zwyciężczyni wyjedzie z Bytomia z czekiem na 14 tysięcy złotych, a jej finałowa rywalka zarobi 10 tys. Awans do półfinału oznacza premię w wysokości 7 tys., w występ w ćwierćfinałach – 3 tys.", "Od przyszłego roku wszystkie turnieje OTK będą rozgrywane z nagrodami finansowymi dla uczestników. Warunkiem organizacji imprez OTK od nowego sezonu będzie zapewnienie premii wypłacanych w grze pojedynczej, od 1/2 finału. Przy czym minimalna pula nagród w turnieju wynosić będzie 4000 złotych  jeśli jednocześnie będzie się toczyć rywalizacja kobiet i mężczyzn, albo – 2500 zł w przypadku tylko jednej kategorii.", "Turnieje LOTOS PZT Halowy Puchar Polski w Bytomiu i Sobocie są przedłużeniem tegorocznego cyklu LOTOS PZT Polish Tour, w ramach którego – od maja do września – odbyło się 13 turniejów, w tym 11 międzynarodowych. Jednym z jego najważniejszych punktów były lipcowe 95. Narodowe Mistrzostwa Polski w Bytomiu, w których złoci medaliści w singlu otrzymali Mercedesy Klasy A od gdyńskiej firmy BMG Goworowski. ", " Sponsorem Tytularnym cyklu jest Grupa LOTOS. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Billie Jean King. W finale Rosjanki i Szwajcarki", "date": "\n\t\t\t\t\t\t\t\t\t\t6 listopada, 2021\t\t\t\t\t", "text": ["W pierwszym piątkowym półfinale między drużynami Rosyjskiej Federacji Tenisowej i  USA, zakończonym zwycięstwem Rosjanek 2:1, bohaterką okazała się niespodziewanie Ludmiła Samsonowa. Rosyjska tenisistka (40. WTA) najpierw zwyciężyła 1:6, 6:4, 6:3 Sloane Stephens (63. WTA), i mistrzynię US Open 2017, a po kilku godzinach wystąpiła w deblu, w którym w parze z Veroniką Kudermetową pokonała 6:3, 6:3 parę amerykańską Shelby Rogers i Coco Vandeweghe.", "Debel decydował o awansie do wielkiego finału, ponieważ w drugim spotkaniu singlowym Danielle Rise Collins (30. WTA) niespodziewanie pokonała 6:7 (9), 7:6 ( 2), 6:2 Anastazję Pawluczenkową (12.WTA) i przed pojedynkiem w grze podwójnej w spotkaniu był remis 1:1. Lepsze okazały się Rosjanki, choć sam wynik 6:3, 6:3, nie oddaje zaciętości rywalizacji. Większość gemów miała bardzo wyrównany przebieg, a Rosjanki obroniły dziewięć z dziesięciu break-pointów, same wykorzystując pięć z 13. okazji na przełamanie serwisu rywalek.", "Drugi półfinał Australia – Szwajcaria był zupełnie bez historii. Ekipa Australii, bez liderki światowego rankingu tenisistek Ashleigh Barty, nie była w stanie nawiązać równorzędnej rywalizacji z Helwetkami. W meczach singlowych Jil Belen Teichmann oraz mistrzyni olimpijska Belinda Bencić oddały w sumie rywalkom a Antypodów osiem gemów. Teichmann (39. WTA) w 63 minuty pokonała Storm Sanders (131. WTA) 6:0, 6:3, natomiast Bencić (17. WTA), w 68 minut wygrała z Ajlą Tomljanovic (43. WTA) 6:3, 6:2.  W pojedynku Teichmann z Sanders Australijka poderwała się do walki dopiero przegrywając 0:6, 0:3. Wówczas zdobyła trzy gemy z rzędu, ale na więcej Szwajcarka już nie pozwoliła. Najpierw uzyskała przełamanie na 5:3, a następnie po obronie dwóch break-pointów. Ponieważ przy prowadzeniu drużyny szwajcarskiej 2:0 kwestia awansu do finału była rozstrzygnięta, zrezygnowano z rozegrania meczu deblowego.", "Rosjanki w finale drużynowych mistrzostw świata kobiet wystąpią po raz 12. Staną przed szansą sięgnięcia po raz piąty po trofeum (wygrywały w latach  2004, 2005, 2007, 2008). Szwajcarki wystąpią w finale po raz drugi, a wygrać mogą po raz pierwszy (w 1998 roku Patty Schnyder i Martina Hingis przegrały z Hiszpankami Arantxą Sanchez Vicario i Conchitą Martinez).", "Początek finału między zespołem Rosyjskiej Federacji Tenisowej (Rosjanki nie mogą występować pod flagą państwową jako reprezentacja kraju), a reprezentacją Szwajcarii rozpocznie się o godzinie 16.", "Bez względu na to, która z ekip wygra finał sięgając po drużynowe mistrzostwo świata w tenisie kobiet, zarówno Rosjanki jak i Szwajcarki, są już pewne występu w 2022 roku w finałowym turnieju kolejnej edycji Pucharu Billie Jean King.", "Pozostałych uczestników finałowego turnieju w 2022 roku, wyłonią baraże. Jeszcze w sobotę 6 listopada 2021, w Pradze odbędzie się losowanie par. Swoje rywalki pozna także reprezentacja Polski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz uczestnikiem Nitto ATP Finals 2021!", "date": "\n\t\t\t\t\t\t\t\t\t\t5 listopada, 2021\t\t\t\t\t", "text": ["Przystępując do spotkania z niżej notowanym Australijczykiem Hubert Hurkacz doskonale zdawał sobie sprawę, że zwycięstwo zapewni mu pierwszy w karierze występ w wieńczącym od lat sezon w tenisie mężczyzn turnieju ATP Finals. Wrocławianin zwyciężył po niełatwym meczu 6:2, 6:7 (4), 7:5 i już może spokojnie przygotowywać się do turnieju Nitto ATP 2021 w Turynie (14-21 listopada), gdzie oprócz niego wystąpią Serb Novak Djoković, Rosjanie Daniił Miedwiediew i Andriej Rublow, Grek Stefanos Tsitsipas, Niemiec Alexander Zverev, Włoch Matteo Berrettini i Norweg Casper Ruud. ", "W piątkowym meczu w pierwszym secie wyrównana rywalizacja toczyła się tylko przez pięć początkowych gemów. Od tego momentu Hubi dominował na korcie. Zaliczył dwa przełamania serwisu rywala, sam pewnie dwukrotnie utrzymał podanie, zamykając partię wynikiem 6:2 w niewiele więcej niż pół godziny.", "Polak w całym secie bardzo dobrze serwował (rywal nie miał żadnego break pointa), zaprezentował sporo efektownych akcji, sam rzadko się mylił. To nie była totalna demolka rywala, ale dominacja nie podlegająca dyskusji.", "Jak się zresztą później miało okazać, właśnie serwis był jednym z kluczy do sukcesu Huberta Hurkacza.", "W drugim secie już w trzecim gemie (drugim serwisowym Australijczyka) Hubert Hurkacz zmarnował break-pointa, popełniając błąd z firhendu, ale wówczas nic jeszcze nie zapowiadało problemów wrocławianina. Tak naprawdę pierwsze kłopoty Hubiego zaczęły się chwilę później, gdyż tenisista z Sydney wypracował trzy break pointy. Dwa pierwsze wrocławianin wprawdzie obronił, lecz przy trzecim piłka po forhendzie Polaka poleciała w aut i Australijczyk objął po przełamaniu prowadzenie 4:2. W tym momencie polski tenisista zareagował najlepiej jak można było. Na otwarcie kolejnego gema zdobył punkt po tym, jak znakomicie popracował w obronie, a wygrywając 40:30 popisał się kapitalnym minięciem z bekhendu, błyskawicznie zaliczając re-breaka i odrabiając straty. To pokazało, że czwartkowe słowa wrocławianina o tym, że przezwyciężenie w dwóch poprzednich meczach kłopotów mentalnych może przynieść pozytywne efekty w przyszłości, nie były słowami bez pokrycia.", "Następny gem też nie był dla polskiego tenisisty łatwy, ale i tym razem Hubi wybrnął z opresji, w efekcie doprowadzając do remisu 4:4. Ostatecznie o losach partii decydował tie-break. Tu, niestety dla Huberta Hurkacza, skuteczniejszy okazał się coraz lepiej grający James Duckworth, który wygrał 7:6 (4), doprowadzając do decydującej trzeciej partii. Polak, choć w tie-breaku przegrywał już 0:4, walczył – było nawet już tylko 3:4 – ale ostatecznie nie dał rady. Tenisista z Sydney zakończył seta przy drugim z trzech kolejnych setboli, popisując się efektownym, skutecznym minięciem z bekendu.", "Niepowodzenie w drugiej partii nie przyczyniło się, na szczęście, do gorszej postawy Hubiego w decydującym secie. Polak pewnie wygrywał własne gemy serwisowe, w dwóch pierwszych nie tracąc ani jednego punktu, sam natomiast w gemie drugim był blisko przełamania serwisu rywala (dwie równowagi). Niestety, ani wówczas, ani później dość długo nie zdołał uzyskać kluczowego prawdopodobnie odebrania serwisu rywalowi i wiele wskazywało, że o losach meczu będzie rozstrzygał tie-break. Nie był jednak potrzebny, gdyż od stanu 5:5 dwa kolejne gemy padły łupem Huberta Hurkacza.", "Nieco wcześniej, właśnie przy wyniku 5:5, przez moment zrobiło się dla Polaka niebezpiecznie w gemie 11., kiedy przy własnym podaniu, prowadząc 40:0, Hubi przegrał trzy akcje z rzędu i to rywal był blisko kluczowego przełamania. Hubert Hurkacz wybrnął jednak z opresji, a w kolejnym gemie, przełamując serwis przeciwnika, zwycięsko zakończył arcyważne spotkanie. W ostatnim, jak się okazało, 12. gemie trzeciego seta, po 2 godzinach i 6 minutach rywalizacji, Hubert Hurkacz doczekał się dwóch meczboli. Pierwszego Australijczyk obronił świetnym, bardzo trudnym wolejem, drugiego asem, ale po chwili,  przy trzecim meczbolu, nieskutecznie zaatakował przy siatce i Hubert Hurkacz mógł unieść ręce w geście triumfu.", " – Jest to bez wątpienia spełnienie moich marzeń. Gdy grałem w Next Gen ATP Finals, myślałem sobie wtedy, że być może uda mi się zagrać w tym głównym turnieju. Jestem niezwykle szczęśliwy – powiedział Hurkacz w rozmowie z Tennis Chnanel.", "Już niebawem (w dniach 14-21 listopada) wrocławianin po raz pierwszy w swojej karierze wystąpi w ATP Finals. Tym razem ośmiu najlepszych tenisistów sezonu spotka się podczas Nitto ATP Finals 2021 w Turynie.", "Na razie Hubert Hurkacz pozostaje wciąż w turnieju w Paryżu, a w sobotnim półfinale jego przeciwnikiem będzie lider rankingu ATP Serb Novak Djoković (godz. 14.00). W piątkowym ćwierćfinale rywalem Djokovicia (1. ATP) był Amerykanin Taylor Harry Fritz (26. ATP), ten, dzięki któremu Hubert Hurkacz już w piątek stanął przed szansą awansu do Nitto ATP Finals 2021 i – co najważniejsze – szansy nie zaprzepaścił. Serb wygrał z Amerykaninem 6:4, 6:3 i to on zmierzy się z Hubertem Hurkaczem w meczu i awans do finalu w hali Bercy. Faworytem będzie Djoković, ale przecież Hubi nie ma nic do stracenia, a może zagrać na dużym luzie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Skręcenie stawu skokowego – dlaczego nie należy bagatelizować", "date": "\n\t\t\t\t\t\t\t\t\t\t4 listopada, 2021\t\t\t\t\t", "text": ["Skręcenie stawu skokowego jest jednym z częściej występujących wśród osób uprawiających sport. Rodzaj kontuzji w dużej mierze zależy od uprawianej dyscypliny. W przypadkach dyscyplin dynamicznych, a do takich należy tenis, nawet najmniejszy problem w funkcjonowaniu stawu skokowego może rozwinąć się w poważną kontuzję.", "Tenis jest dyscypliną wymagającą dużej sprawności fizycznej. Im wyższy poziom gry, tym obciążenia naszego organizmu są większe. Stopa jest częścią naszego ciała, na której opieramy cały swój ciężar. To dzięki jej pracy jesteśmy w stanie w odpowiedni sposób biegać, skakać, wykonywać nagłe i szybkie zmiany kierunku ruchu. Kiedy stoimy na dwóch nogach ciężar rozkłada się równomiernie na obie stopy. Ale już w czasie skoku obciążenia jednej stopy mogą dochodzić do 500 kilogramów. Daje to wyobrażenie o obciążeniach, na jakie „skazujemy” swoje ciało, a jednocześnie o niesamowitej i unikalnej strukturze naszego organizmu.", "Najczęściej występującą sportową kontuzją jest ", ". Do skręcenia dochodzi w mechanizmie nadmiernej supinacji stopy, czyli wykręcenie jej do wewnątrz, i w tych przypadkach uszkodzeniu ulegają struktury po stronie bocznej. Objawami skręcenia stawu skokowego jest obrzęk, ograniczenie ruchomości oraz bolesność w okolicy kostki bocznej (tzn. po zewnętrznej stronie nogi). Po kilku godzinach może pojawić się zasinienie poniżej kostki bocznej, co zazwyczaj sugeruje uszkodzenie więzadłowe tej okolicy.", "Co zrobi", "ć bezpośrednio po skręceniu stawu skokowego?", "Najlepszym sposobem jest powiedzenie „pas” i zakończenie treningu lub meczu. Warto zastosować okład chłodzący, aby zmniejszyć pojawiający się obrzęk. Jeśli obciążanie, czyli próba normalnego chodzenia, jest bolesne należy zaplanować wizytę u ortopedy.", "Konsultacja z ortopedą ma na celu dokładną ocenę stopnia uszkodzenia okolicznych tkanek, a najważniejszym aspektem jest wykluczenie złamań. W praktyce klinicznej podział skręcenia na I, II i III stopień został wyparty przez anatomiczne stwierdzenie jakie struktury są uszkodzone. W diagnostyce stosowane jest badanie rtg oraz USG.", "W większości przypadków leczeniem z wyboru jest leczenie zachowawcze. Pacjent zaopatrywany jest w ortezę łuskową typu AirCast, która zabezpiecza ruchy „boczne”, przy zachowaniu ruchu w płaszczyźnie strzałkowej (dzięki temu można sprawnie chodzić). Pacjent porusza się w asekuracji kul łokciowych do granicy bólu. Poprzez zastosowanie indywidualnej pracy z fizjoterapeutą, polegającej na zmniejszeniu obrzęku, przywróceniu zakresu ruchów i prawidłowego wzorca chodu, możliwe jest leczenie zachowawcze bez stosowanie ortezy i kul łokciowych. Leczenie trwa około 6 tygodni, a powrót do sportu możliwy jest po około 2 miesiącach.", "W przypadkach ", " staw skokowy staje się niestabilny i wówczas w procesie leczenia rozważyć należy leczenie operacyjne. Leczenie polega na odtworzeniu uszkodzonych struktur poprzez ich zszycie lub rekonstrukcję. Dodatkowo istnieje możliwość wzmocnienia więzadeł poprzez zastosowanie taśm (tzw. internal brace) oraz kotwic.", "Przewlekłe, nieleczone uszkodzenie więzadeł powoduje ", "Szacuje się, że około 60% zawodników tenisa doznaje ponownego skręcenia stawu skokowego, co powoduje przewlekłą niestabilność. Objawy skręceń w niestabilności przewlekłej nie są już tak duże i ustępują w ciągu kilku dni. Warto jednak mieć na uwadze, że wielokrotne skręcenia stawu skokowego powodują szybsze starzenie się stawu i powstanie zmian zwyrodnieniowych. Po leczeniu operacyjnym, zarówno uszkodzeń ostrych, jak i przewlekłych, pacjent zaopatrywany jest w ortezę. Okres rehabilitacji i powrotu do sportu to około 4 miesiące.", "Wszystkich swoich pacjentów zachęcam do uprawiania aktywności fizycznej, będąc przekonanym o dobroczynnym wpływie sportu na nasze organizmy. Aby sport kojarzył nam się tylko z miłymi chwilami, warto zadbać o jego bezpieczeństwo. Jednym z najprostszych sposobów na zmniejszenie ryzyka kontuzji jest ćwiczenie na piłce sensorycznej. Dzięki temu poprawia się nasza koordynacja i kontrola nerwowo-mięśniowa (czyli to w jaki sposób kontrolujemy ruchy swojego ciała). Poświęcając dziennie 5 minut możemy uchronić się przed kontuzją, bólem, leczeniem i co gorsza, przerwą od gry w tenisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz gra o półfinał w Paryżu i awans do Nitto ATP Finals 2021", "date": "\n\t\t\t\t\t\t\t\t\t\t5 listopada, 2021\t\t\t\t\t", "text": ["Wyżej notowany reprezentant Polski wydaje się być faworytem i oby tylko wrocławianina nie „sparaliżowała” świadomość stawki spotkania i wielkiej szansy, przed jaką się znalazł. Obaj zawodnicy zmierzą się ze sobą po raz pierwszy. Dla Hubiego wcale nie musi to być łatwe spotkanie, gdyż rywal prezentuje w Paryżu dobrą dyspozycję. Pokonał już w stolicy Francji Hiszpana Roberto Bautistę-Aguta, utalentowanego Włocha Lorenzo Musettiego oraz swojego rodaka Alexei’a Popyrina.", "– To co się wydarzyło w dwóch ostatnich dniach, jak wygrywałem walkę w swojej głowie powinno zaprocentować w przyszłości – mówi Hubert Hurkacz. Miejmy nadzieję, że już w paryskim ćwierćfinale.", "Jeżeli Hubi nie zdoła już teraz przypieczętować swojego awansu, rywalizacja o ostatnie wolne miejsce w imprezie w stolicy prowincji Piemont rozstrzygnie się ostatecznie podczas przyszłotygodniowego turnieju ATP 250 w Sztokholmie, do którego nasz tenisista przystąpiłby mając przewagę ponad 100 punktów nad Włochem Jannikiem Sinnerem oraz Brytyjczykiem Cameronem Norrie.", "W półfinale zwycięzca meczu Hurkacz – Duckworth zmierzy się w sobotę ze zwycięzcą ćwierćfinału Novak Djoković (Serbia) – Taylor Harry Fritz (USA).", "W czwartek siódmym pełnoprawnym uczestnikiem Nitto ATP Finals 2021 w Turynie po zwycięstwie 6:2, 6:1 w 1/8 finału z Amerykaninem Marcosem Gironem został Norweg Casprer Ruud.", "Ćwierćfinałowym rywalem Norwega będzie mistrz olimpijski z Tokio (Igrzyska 2020 z powodu pandemii COVID-19 przeniesione na rok 2021) Alexander Zverev (Niemcy), który w bardzo interesującym, wyrównanym spotkaniu wygrał z Bułgarem Grigorem Dimitrowem 7:6 (4), 6:7 (3), 6:3.", "Ostatnia para ćwierćfinałowa: Daniił Miedwiediew (Rosja) – Hugo Gaston (Francja). W 1/8 finału broniący tytułu Miedwiediew zwyciężył Amerykanina Sebastiana Kordę 4:6, 6:1, 6:3 i wciąż zachowuje szanse na powtórzenie ubiegłorocznego sukcesu, jak również na zakończenie roku 2021 na pozycji lidera rankingu ATP. Z kolei Gaston, który do turnieju w hali Bercy dostał się przez eliminacje, niespodziewanie pokonał w „nocnym” już spotkaniu (początek 22.55 czasu polskiego) Hiszpana Carlosa Alcaraza 6:4, 7:5. Francuz zwyciężył ostatecznie w dwóch setach, choć w drugiej partii przegrywał już 0:5.", "14:00 – James Duckworth (Australia) – Hubert Hurkacz (Polska)", "następnie – Novak Djoković (Serbia) – Taylor Fritz (USA)", "nie przed 19:30 – Hugo Gaston (Francja) – Daniił Miedwiediew", "następnie – Casper Ruud (Norwegia) – Alexander Zverev (Niemcy)", "W Paryżu rozgrywany jest także turniej w grze podwójnej. Obsada się bardzo silna.", "Zestaw piątkowych spotkań ćwierćfinałowych:", "Sander Gille/Joran Vliegen (Belgia) – John Peers (Australia)/Filip Polasek (Słowacja); Pierre-Hugues Herbert/ NIcolas Mahut (Francja) – Benjamin Bonzi/Arthur Rinderknech (Francja); Juan-Sebastian Cabal/ Ribert Farah (Kolumbia) – Jamie Murray (Wielka Brytania/Bruno Soares (Brazylia); Fabrice Martin (Francja)/Andreas Mies (Niemcy) – Tim Puetz (Niemcy)/Michael Venus (Nowa Zelandia).", "W 1/8 finału dużą niespodziankę sprawili Belgowie Gille i Vliegen, którzy pokonali uważanych za najlepsza obecnie parę deblową na świecie Chorwatów Nikolę Mekticia i Mate Pavicia 6:3, 7:6 (6). Na etapie 1/8 finału odpadli też między innymi mistrzowie US Open 2021, para amerykańsko-brytyjska Rajeev Ram/Joe Salisbury.", "Hubert Hurkacz może zapewnić sobie udział w Nitto ATP Finals 2021 w Turynie już w piątek. Na razie pewni występu w stolicy prowincji Piemont są: Novak Djoković (Serbia), Daniił Miedwiediew (Rosja, obrońca tytułu), Stefanos Tsitsipas (Grecja), Alexander Zverev (Niemcy), drugi z Rosjan Andriej Rublow, Matteo Berrettini (Włochy) oraz Casper Ruud (Norwegia)", "Dodać trzeba, że już w poniedziałek 8 listopada 2021, Hubert Hurkacz, bez względu na wynik piątkowego ćwierćfinału w Paryżu, na pewno awansuje z dziesiątej na dziewiątą pozycję w rankingu ATP. Tym samym tenisista z Wrocławia zostanie najwyżej klasyfikowanym w światowym rankingu polskim tenisistą w historii, poprawiając rekord Wojciecha Fibaka, który najwyżej w karierze był w rankingu ATP dziesiąty (1977 rok). Wrocławianin na trwale zapisuje się na kartach polskiego tenisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piękny gest Igi Świątek", "date": "\n\t\t\t\t\t\t\t\t\t\t5 listopada, 2021\t\t\t\t\t", "text": ["Mistrzyni turnieju Wielkiego Szlema z Paryża napisała m. in.: „Pierwszy raz oddaję większą kwotę na ważny dla mnie cel. Oczywiście, że pieniądze to nie wszystko i że potrzeby to trochę studnia bez dna… Decyzja była spontaniczna – Światowy Dzień Zdrowia Psychicznego, ważna dla mnie wygrana, urodziny Darii i rocznica finału French Open, który zmienił moje życie – to wszystko się na nią złożyło. O pomoc poprosiłam też Was. 200 tys. zł to spora kwota, dlatego razem z zespołem zdecydowaliśmy się wesprzeć nią 2 organizacje charytatywne – naszym celem było nie tylko bezpośrednie wsparcie finansowe, ale i docenienie działań tych organizacji w kwestii zwiększania świadomości i edukacji.", "(…) Skontaktowaliśmy się z fundacjami, aby wyznaczyć konkretne cele, które wesprą te środki. W obu przypadkach okazało się, że nigdy nie było takiego zapotrzebowania na specjalistyczną terapię dzieci i młodzieży. Słonie na balkonie z wykorzystaniem tych środków od drugiej połowy listopada uruchomią dodatkowe dyżury psychologów, aby zapobiegać próbom samobójczym nastolatków, którzy dziś szukają pomocy dużo częściej niż przed pandemią. Kwota zabezpieczy też stałą roczną terapię dla 40 dzieci w kryzysie psychicznym. Fundacja Dajemy Dzieciom Siłę także zatrudni dodatkowych terapeutów w dwóch Centrach Pomocy Dzieciom, aby wspierać dzieci dotknięte przemocą. (…) Dziękuję Wam za pomoc i liczę, że jeszcze nie raz zrobimy razem coś dobrego. Jeśli chcecie, aby nasz gest i akcja znaczyły więcej – możecie zaangażować się, wpłacając na wybraną organizację nawet kilka złotych lub udostępnić u siebie post z social mediów danej inicjatywy. Razem mamy wpływ.” – napisała w mediach społecznościowych Iga.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz w ćwierćfinale w Paryżu. ATP Finals coraz bliżej!", "date": "\n\t\t\t\t\t\t\t\t\t\t4 listopada, 2021\t\t\t\t\t", "text": ["Mecz z Dominikiem Koepferem rozpoczął się źle dla Huberta Hurkacza, który już w trzecim kemie (swoim drugim gemie serwisowym stracił podanie. Polak mógł wprawdzie odpowiedzieć błyskawicznym przełamaniem powrotnym, ale przy break-poincie minimalnie “wyrzucił” piłkę poza kort, a następnie Niemiec uratował się dwoma bardzo dobrymi serwisami i Hubi musiał “gonić wynik”. Ostatecznie sztuka się nie udała, gdyż do końca seta obaj tenisiści wygrywali już swoje gemy serwisowe, a to oznaczało, że pierwszą partią zapisał na swoje konto Dominik Koepfer wygrywając seta 6:4.", "Hurkacz miał jeszcze jedną szansę na odrobienie strat, gdyż także w gemie szóstym wypracował break-pointa, ale tej szansy również nie wykorzystał.", "Obiektywnie trzeba jednak stwierdzić, że Niemiec rozstrzygnął tę partię na swoją korzyść zasłużenie. Koepfer dobrze serwował, popełniał niewiele błędów, a często był w stanie spychać Hurkacza do defensywy. Seta mógł nawet wygrać wyżej ale w gemie siódmym też zmarnował break-pointa (Hurkacz wybronił się najpierw mocnym serwisem, a gema rozstrzygnął wówczas po swojej myśli po świetnym odwrotnym krosie bekhendowym oraz wygrywającym forhendzie).", "Drugi set przynajmniej na początku miał identyczny przebieg, jak set pierwszy. Wrocławianin ponownie w trzecim gemie stracił podaniem ale na szczęście tym razem stratę błyskawicznie odrobił doprowadzając do remisu 2:2, po tym jak rywal zagrał za długą piłkę z bekhendu. Kila następnych gemów (do stanu 5:4) dla Hurkacza obaj tenisiści wygrywali dość pewnie przy własnym serwisie. Hubi pierwszą wielką szansę na zwycięskie zakończenia seta zaprzepaścił w gemie dziewiątym, kiedy prowadząc 5:4, przy podaniu Koepfera nie wykorzystał trzech piłek setowych, ale na szczęście w kolejnym gemie serwisowym Niemca sytuacja się już nie powtórzyła. Tym razem Polak wypracował dwie piłki setowe i po tym jak Niemiec “wpakował” piłkę w siatkę wygrał seta 7:5.", "Łatwo nie było, ale Hubert Hurkacz pozostał w grze o upragniony pierwszy w karierze awans di ATP Finals. W kluczowych momentach to Polak wykazał więcej opanowania, rywal częściej zaczął się mylić.", "Decydująca partia także była bardzo wyrównana, ale tylko do pewnego momentu. W miarę upływu czasu zaczęła zarysowywać się przewaga wrocławianina, który nie zaprzepaścił wielkiej szansy. Hurkacz wygrał trzeciego seta 6:2, całe spotkanie 4:6, 7:5, 6:2 jest coraz bliżej pierwszego w karierze występu w ATP Finals.", "Hubi miał czego żałować już w gemie czwartym, miał bowiem break-pointa, wtedy nic jednak nie był w stanie poradzić przy asie serwisowym rywala. Następnej okazji na przełamanie, w kolejnym gemie serwisowym Koepfera, Hubart Hurkacz już nie zmarnował. Polak objął prowadzenie 4:2 i już do końca nie oddając przeciwnikowi żadnego gema, zameldował się w ćwierćfinale. W ostatnim jak się okazało ósmym gemie trzeciej partii Dominik Koepfer zdołał wprawdzie obronić przy własnym serwisie dwa meczbole, jednak przy trzecim, nie dał już rady.", "W sukcesie Hubertowi Hurkaczowi na pewno mocno pomogło kilkanaście asów serwisowych.", "Czwartkowe zwycięstwo bardzo mocno przybliża Huberta Hurkacza do pierwszego występu w ATP Finals. Już awansując w Paryżu do ćwierćfinału Hubi w rankingu Race to Turin wyprzedził Włocha Jannika Sinnera, a niespełna trzy godziny później okazało się, okazało się, że już w piątek wrocławianin  może przypieczętować do Nitto ATP Finals 2021 w Turynie (14-21 listopada). Ponieważ plasujący się dotychczas na liście kwalifikacyjnej tuż za Hubertem Hurkaczem Brytyjczyk Cameron Norrie w 1/8 finału przegrał 3:6, 6:7 (3) z Amerykaninem Taylor’em Harry’m Fritz’em. Już na ten moment przewaga Polaka nad tenisistą brytyjskim wzrosła do 125 punktów, a jeśli Hubi awansuje w piątek w Psaryżu do półfinału, powiększając swój dorobek o kolejne 180 punktw, będzie już w rankingu Race to Turin, nieosiągalny zarówno dla Norrie’go jak i Sinnera. Przepustkę do turyńskiego ATP Finals 2021 Hubert Hurkacz ma teraz naprawdę na wyciągnięcie ręki, bowiem, niczego nie ujmując klasie Australijczyka, ćwierćfinałowy przeciwnik najlepszego obecnie polskiego tenisisty James Duckworth (55. ATP), to rywal absolutnie do pokonania przez wrocławianina.", "Hubert Hurkacz stanie więc w piątek przed ogromną szansą, a gdyby jej nie wykorzystał, pozostanie jeszcze przyszłotygodniowy turniej ATP 250 w Sztokholmie, gdzie najprawdopodobniej nasz tenisista musiałby bronić swojej punktowej przewagi na liście kwalifikacyjnej, gdyż wówczas Norrie i Sinner na pewno nie zrezygnują.", "W ćwierćfinale przeciwnikiem Huberta Hurkacza będzie Australijczyk James Duckworth (55. ATP), który pokonał w czwartek swojego rodaka Alexei’a Popyrina (71. ATP) 7:6 (6), 6:4. Spotkanie w piątek, najprawdopodobniej też dość wcześnie.", "Oprócz Huberta Hurkacza i James’a Duckworth’a w ćwierćfinale jest już także lider rankingu ATP Serb Novak Djoković. Serb awansował w czwartek walkowerem, mecz poddał bowiem bez gry Francuz Gael Monfils. Rywalem Serba w meczu o półfinał będzie Amerykanin  Taylor Harry Fritz. ", "Porażkę poniosła natomiast w czwartek Urszula Radwańska (204. WTA). W II rundzie (1/8 finału) turnieju ITF we francuskim Nantes. Lepsza od młodszej z sióstr Radwańskich okazała się Holenderka Lesley Pattinama Kerkhove (152. WTA), która wygrała 6:3, 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Billie Jean King. Czas na półfinały", "date": "\n\t\t\t\t\t\t\t\t\t\t5 listopada, 2021\t\t\t\t\t", "text": ["Drugą parę półfinałową poznaliśmy w czwartek. Najpierw awans uzyskała drużyna Australii, która odniosła drugie zwycięstwo w grupie B, tym razem pokonując drużynę Białorusi 2:1. Wygraną ekipa z Antypodów zapewniła sobie już po meczach w grze pojedynczej, w których Storm Sanders (131. WTA) pokonała 6:3, 6:3 Julię Haciukę (192. WTA), zaś Ajla Tomljanović (43. WTA), wygrała 4:6, 6:2, 6:3 z Alaksandrą Sasnowicz (88. WTA). Białorusinki, które żeby awansować do półfinału potrzebowały zwycięstwa w spotkaniu 3:0, jedyny honorowy punkt zdobyły w nie mającym już znaczenia dla sprawy awansu meczu deblowym, w którym para białoruska Lidzia Marozawa/Sasnowicz pokonała 6:4, 6:4 parę australijską Olivia Gadecki/Ellen Perez. Ekipa Białorusi, bez najlepszych tenisistek Aryny Sabalenki i Victorii Azarenki, nie była w stanie wygrać w stolicy Czech ani jednego meczu w grze pojedynczej, a wygrane spotkania deblowe nie wystarczyły. Tym samym w grupie B pierwsza Australia – 2 zwycięstwa, druga Belgia – 1 zwycięstwo, 1 porażka, trzecia Białoruś – dwie porażki.", "Półfinałowymi rywalkami Australijek zostały Szwajcarki, które, w bezpośrednim spotkaniu decydującym o pierwszym miejscu w grupie D, zwyciężyły reprezentację Czech 2:1. Na początek zmagań Czeszka Marketa Vondrousova (35. WTA) wygrała ze Szwajcarką Viktoriją Golubic (45. WTA) 6:4, 6:2, a ponieważ w drugim pojedynku singlowym mistrzyni olimpijska Szwajcarka Belinda Bencić (17. WTA) pokonała triumfatorkę French Open 2021 Barborę Krejcikovą 7:6 (2), 6:4, o wyniku spotkania Czechy – Szwajcaria i awansie do półfinału zadecydował wynik meczu w grze podwójnej. Para szwajcarska Belinda Bencić/Jil Belen Teichmann zwyciężyła parę Lucie Hradecka/Katerina Siniakova 6:3, 6:3 i to reprezentacja Szwajcarii wystąpi w półfinale.", "Zestaw tej pary półfinałowej to pewna niespodzianka. Biorąc pod uwagę składy poszczególnych reprezentacji – w grupie B większe szanse przyznawano drużynie Belgii, a w grupie D, grającej przed własną widownią drużynie Czech, mimo że ekipa gospodarzy musiała sobie radzić bez Karoliny Pliskovej i Petry Kvitovej. W reprezentacji Czech zawiodła jednak podwójna mistrzyni French Open 2021, trzecia obecnie w rankingu WTA Barbora Krejcikova, która przegrała oba mecze w grze pojedynczej (w spotkaniu z Niemcami uległa Angelique Kerber). Porażka z Kerber ostatecznie nie wiązała się z konsekwencjami dla drużyny, gdyż Czeszki wygrał spotkanie 2:1, ale z Bencić już tak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tommy Paul triumfuje w Sztokholmie", "date": "\n\t\t\t\t\t\t\t\t\t\t14 listopada, 2021\t\t\t\t\t", "text": ["Wydarzeniem turnieju był debiut w imprezie ATP Tour Leo Borga. 18-letni Szwed to syn słynnego Bjoerna Borga. Debiut nie okazał się udany, bowiem Leo Borg, który otrzymał od organizatorów „dziką kartę”, odpadł już w pierwszej w rundzie (1/16 finału), ale – jak się okazało – przegrał 4:6, 2:6 z poźniejszym triumfatorem.", "Nie popisał się rozstawiony z „jedynką” Włoch Jannik Sinner (10. ATP), który po słabym występie w turnieju rangi ATP 1000 stracił na rzecz Huberta Hurkacza szansę udziału w Nitto ATP Finals 2021 w Turynie, nie potrafił się „podnieść” i został wyeliminowany po pierwszym meczu. Pogromcą Włocha okazał się Brytyjczyk Andy Murray, który zwyciężył 7:6(4), 6:3. Były lider rankingu APP, trzykrotny mistrz turniejów wielkoszlemowych i dwukrotny mistrz olimpijski w grze pojedynczej, po raz kolejny udowodnił, że choć od dawnej formy jest wciąż daleki, jest wymagającym rywalem dla tenisistów światowej czołówki (niedawno przekonał się o tym również Hubert Hurkacz, który uległ słynnemu Szkotowi w Wiedniu). Tym razem Andy Murray także nie był w stanie rozegrać kilku bardzo dobrych meczów – w ćwierćfinale pokonał go późniejszy zwycięzca Tommy Paul, wygrywając 2:6, 6:3, 3:6.", "Turniej, choć nie miał już znaczenia w kwestii obsady Nitto ATP Finals, miał ciekawą, silną obsadę. W stolicy Szwecji wystąpiło wielu dobrych tenisistów: Tommy Paul, Dennis Shapovalov, Jannik Sinner, Felix Auger Aliassime (11. ATP, nr 2 imprezy), jedna z rewelacji US Open 2021 Holender Botoc van de Zandschulp (61. ATP), Amerykanie Taylor Harry Fritz (23. ATP) i Frances Tiafoe (41. ATP), i Brytyjczyk Daniel Evans (26. ATP).", "W stolicy Szwecji swoje jubileuszowe setne zwycięstwo w meczu ATP Tour odniósł Kanadyjczyk Felix Auger Alliassime. Stało się to, gdy w ćwierćfinale pokonał 6:4, 6:3 Botica van de Zandschulpa.", "W grze podwójnej po tytuł sięgnęła para meksykańsko-argentyńska Santiago Gonzalez/Andres Molteni po finałowym zwycięstwie 6:2, 6:2 z parą pakistańsko-holemderską Aisam Ul Haq Qureshi/Jean-Julien Rojer.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bilety na mecz reprezentacji Polski i Czech", "date": "\n\t\t\t\t\t\t\t\t\t\t4 listopada, 2021\t\t\t\t\t", "text": ["Pierwszego dnia, w piątek 10 grudnia, rywalizacja rozpocznie się o godzinie 15.00, a w sobotę – o godz. 11.00.", "Czeska strona już podała skład. Do Zielonej Góry przyjadą: Petra Kvitova, Katerina Siniakova, Marketa Vondrousova, Jiri Vesely i Lukas Rosol. Kapitanem reprezentacji kobiecej będzie Petr Pala, a męskiej – Jaroslav Navratil.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Przegrana Kacpra Żuka w Eckental", "date": "\n\t\t\t\t\t\t\t\t\t\t2 listopada, 2021\t\t\t\t\t", "text": ["Kacper Żuk (163. ATP) wciąż walczy, żeby 2021 rok zakończyć na najwyższym miejscu w rankingu ATP w dotychczasowej karierze (na razie życiówka Żuka to 162 lokata). Niestety, podczas challengera w niemieckim Eckental, nowodworzanin nie zrobił kroku w tym kierunku, już w pierwszej rundzie przegrywając 3:6, 4:6 z niżej notowanym Niemcem Maximilianem Martererem (199. ATP). Mecz trwał tylko niewiele ponad godzinę i od początku toczył się pod dyktando tenisisty z Niemiec.", "We wtorek grały również dwie polskie tenisistki. Katarzyna Kawa (159. WTA), która wciąż przebywa w USA, w pierwszej rundzie challengera w amerykańskim Midland wygrała 6:3, 6:1 z Amerykanką Alycią Parks (234. WTA). Kolejną przeciwniczką Polki będzie w 1/8 finału Amerykanka Robin Anderson (214. WTA).", "Z kolei Urszula Radwańska (204. WTA) w turnieju ITF we francuskim Nantes (W60) odniosła spory sukces, pewnie pokonując w 1/16 finału dużo wyżej notowaną Słowenkę Polonę Hercog (127. WTA) 6:3, 6:4.", "Następną rywalką młodszej z sióstr Radwańskich będzie Francuzka Jessika Ponchet (208. WTA) lub Holenderka Lesley Pattinama Kerkhove (152. WTA).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Billie Jean King. Francuzki nie obronią tytułu. W półfinale Rosjanki i Amerykanki", "date": "\n\t\t\t\t\t\t\t\t\t\t4 listopada, 2021\t\t\t\t\t", "text": ["W grupie A o awansie do półfinału decydowało środowe spotkanie broniących tytułu Francuzek z Rosjankami, przy czym  Francuzki urządzało jedynie zwycięstwo 3:0 (Rosjanki mogły pozwolić sobie na porażkę 1:2).", "Emocji nie brakowało, zwłaszcza, że w pierwszym meczu Clara Burel (77. WTA) pokonała 3:6, 6:4, 6:3 wyżej notowaną Jekaterinę Aleksandrową (32. WTA). Nadzieje obrończyń tytułu na pewno chciała przedłużyć Alize Cornet (59. WTA), ale mimo zwycięstwa w pierwszym secie, przegrała ostatecznie z Anastazją Pawluczenkową (12. WTA) 7:5, 4:6, 2:6 i wszystko było rozstrzygnięte. Do półfinału awansowały Rosjanki. W sytuacji, gdy losy awansu były przesądzone, debel nie miał już większego znaczenia, a rosyjska para Veronika Kudermetowa/Ludmiła Samsonowa, w 47 minut “zmiotła z kortu” parę francuską Burel/Cornet wygrywając 6:1, 6:2.", "Reprezentacja Rosji (Rosyjskiej Federacji Tenisowej) pokonała zatem Francję 2:1 i z kompletem zwycięstw (wcześniej 3:0 z Kanadą) wygrała grupę A. Kanadyjki, bez swoich najlepszych zawodniczek Bianki Andreescu i Leylah Annie Fernandez, zakończyły turniej z bilansem 1:1 (2:1 z Francją, 0:3 z Rosją), natomiast obrończynie tytułu opuszczają stolicę Czech z dwoma porażkami (po 1:2 z Kanadą i Rosją).", "W grupie C w środę, po niespodziewanej wcześniejszej porażce 1:2 ze Słowacją, “podniosła się” reprezentacja USA wygrywając 2:1 z Hiszpanią. Sukces swojej drużynie zapewniły Sloane Stephens (63. WTA), która pokonała 6:4, 6:4 Nurię Parrizas-Diaz (66. WTA) oraz Danielle Rose Collins (30. WTA), która w  59. minut zdeklasowała Sarę Sorribes (37. WTA), zwyciężając 6:1, 6:0. Ponieważ w deblu Hiszpanki Aliona Bolsova i Rebeka Masarova pokonały parę USA Caroline Dolehide/Coco Vandeweghe 6:3, 6:4 i mecz USA – Hiszpania zakończył się zwycięstwem USA 2:1, w tabeli mieliśmy bardzo ciekawą sytuację. Amerykanki, Słowaczki i Hiszpanki rywalizację w grupie zakończyły z bilansem spotkań 1-1 (zwycięstwo i porażka), a także identycznym bilansem meczów (3-3). O kolejności zadecydował więc bilans setów. Do półfinału awansowała reprezentacja USA, która miała bilans setów 7-6, podczas gdy Słowacja 8-8, a Hiszpania 7-8.", "Zatem piątkowy półfinał Rosja (reprezentacja Rosyjskiej Federacji Tenisowej) – USA. Słowaczki i Hiszpanki zakończyły turniej.", "W grupach B oraz D rozstrzygnięcia zapadną w czwartek. W ostatnim meczu grupy B Australia, która wcześniej pokonała Belgię 2:1, zmierzy się z Białorusią, która z Belgią przegrała 1:2. Zwycięstwo Australijek, które miałyby dwa wygrane spotkania, oczywiście przesądza sprawę na rzecz ekipy z Antypodów. Wygrana Białorusi 3:0 zapewni awans do piątkowego półfinału tej reprezentacji, natomiast zwycięstwo Białorusi 2:1 spowoduje, że o kolejności w grupie, podobnie jak w grupie C, decydować będzie bilans setów.", "W grupie D sytuacja jest klarowna. Ostatnie miejsce z dwoma porażkami zajęła reprezentacja Niemiec, o awansie do półfinału zadecyduje wieczorne spotkanie Czechy – Szwajcaria.", "Turniej w Pradze zakończy się w sobotę, kiedy zostanie rozegrane spotkanie finałowe. W turnieju w stolicy Czech reprezentacja Polski nie uczestniczy, ale rozstrzygnięcia będą miały istotne znaczenie dla biało-czerwonych, ponieważ zespoły, które teraz w Pradze odpadną po fazie grupowej (już na pewno Francja, Kanada, Hiszpania, Słowacja i Niemcy), a także drużyny pokonane w piątkowych półfinałach, razem z ośmioma reprezentacjami, które pomyślnie przebrnęły eliminacje (w tym Polska), grać będą w przyszłym 2022 roku w barażach o awans do finałowego turnieju, następnej edycji rozgrywek o Puchar Billie Jean King. Losowanie par barażowych już w sobotę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Alcaraz pokonał Sinnera i zagrał dla Hurkacza", "date": "\n\t\t\t\t\t\t\t\t\t\t3 listopada, 2021\t\t\t\t\t", "text": ["Teraz w rywalizacji o awans do ATP Finals 2021 w Turynie liczy się już każde zwycięstwo, wiec przed Hubim już w czwartek kolejne bardzo ważne spotkanie. Rywalem wrocławianina w 1/8 finału będzie leworęczny Niemiec Dominik Koepfer. Niemiecki tenisista, który w głównej drabince imprezy w paryskiej hali Bercy występuje jako lucky loser (“szczęśliwy przegrany” w kwalifikacjach) na pewno jest w zasięgu Hubiego, a awans otworzyłby przed najlepszym obecnie polskim tenisistą bardzo realną możliwość awansowania w Paryżu przynajmniej do półfinału. Wiadomo juz teraz, że przeciwnikiem Huberta Hurkacza w ewentualnym ćwierćfinale na pewno nie będzie trzecia obecnie rakieta świata,  Grek Stefanos Tsitsipas. Grek, zajmujący trzecią pozycję w rankingu ATP, w środę skreczował w meczu II rundy, w którym jego rywalem był Australijczyk Alexei Poperin, w momencie kiedy – po przełamaniu –  Popyrin objął w pierwszym secie prowadzenie 4:2. Zatem potencjalny przeciwnik Huberta Hurkacza w ewentualnym ćwierćfinale, to Alexei Popyrin lub inny Australijczyk James Duckworth. Nczego nie ujmując ani Koepferowi, ani obu Australijczykom, nie są to przeciwnicy, których Hubert Hurkacz nie byłby w stanie pokonać, a ewentualny (co najmniej) półfinał w Rolex Paris Masters 2021 rangi ATP Masters 1000  byłby kolosalnym krokiem w kierunku turyńskiego ATP Finals", "Na obecny moment, w rywalizacji o dwa pozostałe wolne  miejsca w ATP Finals 2021 liczą się jeszcze Norweg Casper Ruud, Włoch Jannik Sinner oraz Hubert Hurkacz i Brytyjczyk Cameron Norrie. Norweg, który miał przed rozpoczęciem turnieju w Paryżu 140 punktów więcej od Hubiego, wciąż ma nad naszym tenisistą taką przewagę, ponieważ, podobnie jak Polak, awansował do 1/8 finału.", "Niezwykle poważnym rywalem Huberta Hurkacza w zmaganiach o Turyn, jest Cameron Norrie (13. ATP). Brytyjczyk, niespodziewany triumfator niedawnego bardzo prestiżowego turnieju ATP 1000 w Indian Wells, w turnieju w stolicy Francji również jest już w 1/8 finału a w środę nie dał mu rady Amerykanin Reilly Opelka, który przegrał 3:6. 4:6. Następnym przeciwnikiem Norrie’ego będzie w czwartek Taylor Harry Fritz (26. ATP), inny tenisista USA. W II rundzie Fritz poradził sobie z szóstym w światowym rankingu tenisistów, rozstawionym w Paryżu z “piątką” Rosjaninem Andriejem Rublowem wygrywając (7:5, 7:6 (2), może więc i teraz “pomoże” Hurkaczowi. Na razie Norrie traci do Polaka tylko 35 punktów.", "Oczywiście zmagania o awans do Nitto ATP Finals 2021 w Turynie nie są jeszcze rozstrzygnięte,  niemniej pewne jest już, że w rywalizacji o premiowaną lokatę już bardzo pomógł Hubertowi Hurkaczowi Hiszpan Carlos Alcaraz. Rewelacyjny w ostatnich tygodniach 18-letni Hiszpan, ćwierćfinalista US Open 2021, w 1/8 finału Rolex Paris Masters 2021 pokonał w środę po pasjonującym, bardzo wyrównanym pojedynku 7:6 (1), 7:5 Jannika Sinnera, a to oznacza, że jeśli Polak w czwartek awansuje do ćwierćfinału w Paryżu, wyprzedzi Włocha w rankingu Race to Turin. Na razie wszystko układa się bardzo po myśli najlepszego obecnie polskiego tenisisty, ale wciąż najwięcej zależy od samego Huberta Hurkacza. Zwycięstwa w dwóch kolejnych rundach imprezy w Paryżu, jak się wydaje bardzo możliwe, mocno przybliżyłyby Hubiego do pierwszego w karierze występu w ATP Finals.", "1 listopada 2021 już mieliśmy dzień dla polskiego tenisa historyczny, gdyż po raz pierwszy w historii jednocześnie mamy reprezentanta naszego kraju w TOP 10 rankingu ATP (Hubert Hurkacz) i TOP 10 rankingu WTA (Iga Świątek), a może się okazać, że oboje wystąpią w podsumowujących w pewnym sensie sezon turniejach ATP Finals oraz WTA Finals.", "Ze środowych popołudniowych wydarzeń w hali Bercy warto jeszcze odnotować porażkę serbskiej pary Novak Djoković/Filip Krajinović w II rundzie turnieju gry podwójnej. Serbowie, dla których występ w Paryżu był sprawdzianem przed finałowym turniejem Pucharu Davisa, w 1/8 finału przegrali z silną parą australijsko-słowacką John Peers/Filip Polasek 6:7 (2), 4:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA Finals. Muguruza i Kontaveit zagrają o tytuł", "date": "\n\t\t\t\t\t\t\t\t\t\t17 listopada, 2021\t\t\t\t\t", "text": ["Po raz pierwszy w 50-letniej historii WTA Finals (przez lata impreza pod różnymi nazwami) mieliśmy we wtorkowy wieczór półfinał między dwoma tenisistkami z Hiszpanii. Okazał się on popisem Garbinie Muguruzy. Była liderka rankingu WTA, wielkoszlemowa mistrzyni French Open i Wimbledonu w wielkim stylu awansowała do finału pokonując młodszą rodaczkę Paulę Badosę Gibert 6:3, 6:3, a sam suchy wynik nawet nie do końca odzwierciedla dominacje zwyciężczyni.", "Garbine Muguruza nie dała przeciwniczce żadnych szans. Doskonale serwowała, świetnie  radziła sobie w defensywie i w akcjach ofensywnych, zmuszając Paulę Badosę do desperackiej chwilami obrony, Paula Badosa Gibert starała się grać agresywnie, wywierać presję na przeciwniczce, niewiele jednak mogła zdziałać, gdyż Muguruza doskonale w tym meczu returnowała. W pierwszym secie bardziej utytułowana z Hiszpanek przełamała podanie rodaczki w gemie trzecim, następnie pewnie utrzymując przewagę i kończąc partię po jeszcze jednym przełamaniu w gemie dziewiątym.", "W drugim i jak się okazało ostatnim secie Muguruza odebrała serwis rodaczce już w gemie drugim, szybko “odskoczyła” na 5:1 i dopiero wtedy przytrafił się jej jedyny w meczu moment przestoju. Paula Badosa Gibert zdołała  wygrać jeszcze dwa gemy, ale na więcej Garbine Muguruza już nie pozwoliła, kończąc spotkanie po zaledwie 85 minutach. Przy piłce meczowej Badosa Gibert posłała z bekhendu piłkę w siatkę.", "Muguruza jest drugą w historii Hiszpanką, która dotarła do decydującego meczu WTA Finals. Może zostać pierwszą hiszpańską triumfatorką tej prestiżowej imprezy, gdyż w 1993 roku Aranxta Sanchez Vicario przegrała w finale z Niemką Steffi Graf.).", "Finałową przeciwniczką Garbine Muguruzy została w nocy z wtorku na środę polskiego czasu, rewelacja ostatnich miesięcy na światowych kortach, Estonka Anett Kontaveit, która w interesującym spotkaniu półfinałowym pokonała Greczynkę Marię Sakkari w trzech setach 6:1, 3:6, 6:3.", "Podkreślić trzeba, że spotkanie pełne zwrotów sytuacji, stało na bardzo wysokim poziomie. W pierwszym secie Estonka całkowicie zdominowała rywalkę oddając tylko jednego gema, ale  waleczna Greczynka w drugiej partii okazała się lepsza doprowadzając do seta rozstrzygającego, w którym nie dała jednak rady przechylić szali zwycięstwa na swoją korzyść.", "Finalistki turnieju AKRON WTA Finals 20211 Garbine Muguruza i Anett Kontaveit zmierzyły się już ze sobą w Guadalajarze w fazie grupowej turnieju. Zaledwie dwa dni temu, w dwóch setach, 6:4, 6:4 zwyciężyła Garbine Muguruza. Pamiętać jednak trzeba, że wówczas Hiszpanka musiała koniecznie wygrać, żeby znaleźć się w półfinale, natomiast pewna już pierwszego miejsca w grupie Estonka, była wyraźnie rozkojarzona.", "W grze podwójnej najwyżej rozstawiona para czeska Barbora Krejcikova/Katerina Siniakova w półfinale miała bardzo trudną przeprawę, ale Czeszki, między innymi triumfatorki  wielkoszlemowego French Open 2021, złote medalistki przeprowadzonych z rocznym “poślizgiem” Igrzysk Olimpijskich Tokio 2020, potrafiły odwrócić losy półfinałowego spotkania. pokonując  po super tie-breaku rozstawioną z “czwórką” parę amerykańsko=holenderską Nicole Melichar-Martinez/Demi Schuurs 3:6, 6:3, 10-6.", "W spotkaniu o tytuł Czeszki zagrają z parą tajwańsko-belgijską Su-wei Hsieh/Elise Mertens (3.). która w półfinale nadspodziewanie łatwo poradziła sobie z parą japońską Shuko Aoyama/Ena Shibahara (2.), wygrywając 6:2, 6:2. Japonki, które w kończącym się sezonie 2021 wygrały ze wszystkich par najwięcej turniejów (pięć), w AKRON WTA Finals 2021 jednak nie triumfują.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz gra pierwszy, już o 11", "date": "\n\t\t\t\t\t\t\t\t\t\t4 listopada, 2021\t\t\t\t\t", "text": ["Ponieważ w rywalizacji o dwa pozostałe wolne miejsca w Nitto ATP Finals 2921 w Turynie (14-21 listopada) pozostało czterech tenisistów (Norweg Casper Ruud, Włoch Jannik Sinner, Hubert Hurkacz oraz Brytyjczyk Cameron Norrie) teraz już każde zwycięstwo w stolicy Francji jest niezwykle istotne. Jako, że z turniejem pożegnał się już Jannik Sinner wiadomo, że wygrana w czwartkowym meczu pozwoli Hubertowi Hurkaczowi wyprzedzić Włocha w rankingu Race to Turin stanowiącego podstawę kwalifikacji do turnieju w Turynie, zachować nieznaczną przewagę nad Brytyjczykiem oraz nie stracić dystansu do wyprzedzającego go Norwega. Czwartkowe spotkanie Hubi musi jednak bezwzględnie wygrać.", "Hubert Hurkacz (10. ATP), rozstawiony w Rolex Paris Masters 2021 z numerem siódmym, wydaje się być faworytem konfrontacji z niżej notowanym leworęcznym Niemcem (58. ATP), ale rywala na pewno nie można lekceważyć. Dominik Koepfer, który do głównej drabinki turnieju dostał się jako lucky loser, jest w bardzo dobrej dyspozycji o czym przekonali się, też będący faworytami spotkań z Niemcem Andy Murray oraz Felix Auger-Aliassime.", "Z punktu widzenia Polaka bardzo istotne będą oczywiście mecze jego konkurentów w rywalizacji o bilet do Turynu. Przeciwnikiem tracącego do naszego tenisisty tylko 35 punktów Brytykczyka Camerona Norrie’ego (13. ATP)  będzie Amerykanin Taylor Harry  Fritz ( 26. ATP). Norweg Casper Ruud (8. ATP), który –  z pozostałej w rywalizacji o awans do ATP Finals 2021 czwórki – jest najbliżej zapewnienia sobie przepustki do turyńskiej imprezy (Hurkacza wyprzedza o 140 punktów) zmierzy się z Amerykaninem Marcosem Gironem (57. ATP),", "Dla Huberta Hurkacza, ważne będzie również, rozgrywane równolegle z meczem Polaka, spotkanie Australijczyków: Alexei’a Popyrina (71. ATP) z James’em Duckworth’en (55. ATP), bo właśnie zwycięzca tego meczu będzie ewentualnym rywalem Huberta Hurkacza w piątkowym ćwierćfinale.", "Novak Djoković (Serbia, 1. ATP) – Gael Monfils (Francja, 22. ATP), Grigor Dimitrow (Bułgaria, 30. ATP) – Alexander Zverev (Niemcy, 4. ATP), Sebastian Korda (USA, 39. ATP) – Daniił Miedwiewiew (Rosja, 2. ATP, obrońca tytułu), Carlos Alcaraz (Hiszpania, 35. ATP) – Hugo Gaston (Francja, 103. ATP).", "To ostatnie spotkanie (nie wcześniej jak o 21 czasu polskiego), zakończy tenisowy czwartek w hali Bercy.", "Ponieważ, w ewentualnym ćwierćfinale, Cameron Norrie najprawdopodobniej trafi na Novaka Djokovicia, to też okoliczność korzystna dla Hubiego, przy czym oczywiście to Polak musi przede wszystkim wygrywać. Emocji na pewno nie będzie brakowało. Transmisje na sportowych kanałach Polsatu", "Rzecz jasna w cieniu wydarzeń w Paryżu kolejne spotkania rozegrają dzisiaj Katarzyna Kawa w amerykańskim Midland oraz Urszula Radwańska we francuskim Nantes.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenisistki grają w Pradze w finałowym turnieju Pucharu Billie Jean King", "date": "\n\t\t\t\t\t\t\t\t\t\t2 listopada, 2021\t\t\t\t\t", "text": ["Dotychczas panie o tytuł najlepszej tenisowej reprezentacji na świecie rywalizowały w Pucharze Federacji (Fed Cup). Ostatnią edycję, w listopadzie 2019 wygrała, Francja pokonując w finale w Perth Australię, przy czym wówczas w ramach Grupy Światowej o tytuł rywalizowało osiem reprezentacji. Teraz, po dwóch latach, zmagania odbywają się już według nowej formuły. O tytuł, na wzór męskiego Pucharu Davisa, rywalizuje w finałowym turnieju 12 reprezentacji.", "Turniej pierwotnie miał się odbyć w kwietniu 2020 roku w Budapeszcie, ale pandemia COVID-19 pokrzyżowała te zamierzenia. Ostatecznie w sierpniu 2021 roku Węgry oficjalnie zrezygnowały z organizacji zawodów i o Puchar Billie Jean King kobiece reprezentacje tenisowe rywalizują dopiero teraz.  Rozpoczęty w poniedziałek 1 listopada turniej w Pradze potrwa do 6 listopada, a mecze rozgrywane są  na dwóch kortach w hali 02 Arena. Zespoły podzielone zostały na cztery grupy. Do czwartku 4 listopada  trwać będzie faza grupowa, na piątek 5 listopada zaplanowano półfinały, a na sobotę 6 listopada – spotkanie finałowe. Każde spotkanie to dwa mecze gry pojedynczej oraz jeden mecz gry podwójnej. Zwycięża drużyna, która zdobędzie przynajmniej dwa z trzech możliwych do zdobycia punktów.", "W grupie A znalazły się reprezentacje Francji, Rosyjskiej Federacji Tenisowej oraz Kanady. W grupie B  drużyny Australii, Białorusi i Belgii, w grupie C reprezentacje USA, Hiszpanii i Słowacji, a w grupie D ekipy Czech, Niemiec oraz Szwajcarii. Do półfinałów awansują zwycięzcy grup. Najlepszy zespół grupy A zmierzy się w półfinale z najlepszym zespołem grupy C, a zwycięzca grupy B z najlepszą drużyną grupy D.", "W grupie A największe szanse przyznaje się drużynie Rosyjskiej Federacji Tenisowej, która do Pragi pojechała w silnym składzie, na czele z finalistką French Open 2021 Anastazją Pawluczenkową. Kapitan Igor Andriejew ma także do dyspozycji Darię Kasatkinę, Veronikę Kudermetową, Jekaterinę Aleksandrową oraz Ludmiłę Samsonową.", "W reprezentacji Francji znalazły się Alize Cornet, Caroline Garcia, Clara Burel oraz Fiona Ferro. Natomiast reprezentację Kanady, w której nie zdecydowały się zagrać Bianca Andreescu i finalistka US Open 2021 Annie Leilah Fernandez, tworzą Rebecca Marino, Carol Zhao, Francoise Abanda oraz Gabriela Dabrowski.", "W grupie B w reprezentacji Australii nie ma oczywiście liderki Rankingu WTA Ashleigh Barty. W reprezentacji Białorusi brak przygotowującej się już WTA Finals w Guadalajarze wiceliderki rankingu tenisistek Aryny Sabalenki oraz Victorii Azarenki, co zwiększa szanse Belgijek, na czele z Elise Mertens.", "W grupe C faworytem jest reprezentacja USA ,w której barwach wystąpią Danielle Rose Collins, Shelby Rogers, Sloane Stephens, Coco Vandeweghe i Caroline Dolehide. Mocno osłabiona jest reprezentacja Hiszpanii, gdyż w składzie nie ma uczestniczek WTA Finals Garbine Muguruzy i Pauli Badosy Gibert. Najmniejsze szanse mimo wszystko, zdają się mieć Słowaczki.", "Wreszcie w grupie D rywalizacja zapowiada się chyba najbardziej interesująco. W ekipie Czech nie ma wprawdzie Karoliny Pliskovej i Petry Kvitovej są natomiast podwójna triumfatorka French Open 2021 Barbora Krejcikova, Marketa Vondrousova, Tereza Martincova, Katerina Siniakova oraz Lucie Hradecka. Ekipa Niemiec to przede wszystkim doświadczine Angelique Kerber i Andrea Petković, o sile reprezentacji Szwajcarii powinny natomiast decydować przede wszystkim mistrzyni olimpijska z Tokio Belinda Bencić oraz Jil Belen Teichmann.", "Na pewno będzie ciekawie, a największe szanse na końcowy triumf przyznaje się Rosjankom oraz – mimo nieobecności Karoliny Pliskovej i Petry Kvitovej – wspieranym przez własną widownię Czeszkom.", "Pierwsze spotkania turnieju już za nami. Niespodziankę sprawiły Kanadyjki wygrywając z broniącymi tytułu Francuzkami 2:1. Rozstrzygnięcie jest tym bardziej niespodziewane, że reprezentacja Kanady występuje w stolicy Czech bez swoich najlepszych tenisistek. W najciekawszym spotkaniu Czechy pokonały Niemcy 2:1. Ekipie naszych zachodnich sąsiadów nie pomogła wygrana Angelique Kerber z Barborą Krejcikovą. Ponadto Belgia wygrała z Białorusią 2:1, a Hiszpana pokonała 2:1 Słowację.", "Turniej finałowy w Pradze ma także znaczenie dla reprezentacji Polski. Drużyny które w stolicy Czech opadną w fazie grupowej oraz na etapie półfinału, będą w przyszłym 2022 roku rywalizować w kwalifikacjach z ośmioma zespołami, które w kwietniu bieżącego 2021 roku wygrały mecze barażowe. W tym gronie jest także reprezentacja Polski, która liczy na powrót do światowej elity. Losowanie par meczów kwalifikacyjnych odbędzie się w sobotę (6 listopada) o godz. 14. Pewne udziału w turnieju finałowym w 2022 roku będą reprezentacje, które w Pradze zmierzą się w sobotnim finale.", "Rosyjska Federacja Tenisowa – Kanada, Australia – Belgia (godz. 10:30)", "USA – Słowacja, Niemcy – Szwajcaria (godz. 17:00)", "Francja – Rosyjska Federacja Tenisowa (godz. 10:30)", "USA – Hiszpania (godz. 17:00)", "Australia – Białoruś (godz. 10:30)", "Czechy – Szwajcaria (godz. 17:00)", "zwycięzca Grupy A – zwycięzca Grupy C (godz. 10:30)", "zwycięzca Grupy B – zwycięzca Grupy D (godz. 17:00)", "finał (godz. 16)", "Transmisje z turnieju finałowego Pucharu Billie Jean King 2021 można oglądać na platformie Viaplay.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bardzo ważne zwycięstwo Huberta Hurkacza. Tommy Paul pokonany w dwóch setach", "date": "\n\t\t\t\t\t\t\t\t\t\t3 listopada, 2021\t\t\t\t\t", "text": ["Rywalizujący o awans do Nitto ATP Finals 2021 w Turynie (14-21 listopada) Hubert Hurkacz, chcąc zachować szanse na udział w imprezie w stolicy prowincji Piemont, musiał koniecznie środowy mecz wygrać. Co najważniejsze, wrocławianin sprostał zadaniu, odnosząc bardzo ważne zwycięstwo 7:5, 7:6 (4).", "Hubi już drugim gemie przełamał serwis rówieśnika z USA, następnie potwierdzając prowadzenie wygraniem gema przy własnym serwisie, ale na tym nie poprzestał i szybko zrobiło się 5:0 dla wrocławianina. Wydawało się, że wszystko jest już w secie otwarcia rozstrzygnięte, a tymczasem sytuacja na korcie diametralnie się od tego momentu zmieniła. Zapaść Hurkacza Amerykanin bezwzględnie wykorzystał odrabiając stratę dwóch przełamań, po czym doprowadził do remisu 5:5 i wszystko zaczęło się jakby od początku. Na szczęście Hubi zdołał się w porę “przebudzić”. Przy wyniku 5:5 z trudem zdołał uratować się przed stratą podania, po czym raz jeszcze przełamał serwis przeciwnika, doprowadzając seta do zwycięskiego końca. Mogło być łatwo i przyjemnie, tymczasem doszło do nerwowej końcówki, z pomyślnym dla Polaka finałem.", "W secie drugim przez sześć gemów obaj tenisiści utrzymywali podanie, Jako pierwszy szanse na przełamanie serwisu rywala miał w wyrównanym gemie szóstym Hubert Hurkacz, ale nie wykorzystał okazji (Amerykanin obronił się świetnym serwisem) i to się na Polaku zemściło. Swojej szansy w gemie siódmym nie zmarnował Tommy Paul i to on objął prowadzenie z przełamaniem. Polak uratował się w ostatniej chwili wygrywając gema serwisowego Amerykanina, gdy ten serwował po zwycięstwo w secie. Następnie Hubi sam objął prowadzenie 6:5 i był o jednego gema od końcowego, tak potrzebnego sukcesu. Amerykanin znalazł się pod dużą presją, gdyż w gemie 12. serwował, żeby pozostać w meczu i choć przegrywał 0:30 zdołał doprowadzić do tie-breaka. Kluczowy był w tym gemie moment, kiedy przy wyniku 0:30 Amerykanin sprawdził ślad po swoim forhendzie i zamiast trzech piłek meczowych dla Hubiego było 15:30.", "W tie-breaku Hubert Hurkacz pierwszy zaliczył dwa mini przełamania obejmując prowadzenie 5:2, ale przy własnym serwisie oba mini przełamania roztrwonił i wszystko jeszcze mogło się zdarzyć. Na szczęście to Polak lepiej jednak wytrzymał nerwowo w decydującym momencie. Wrocławianin najpierw świetnym wolejem wypracował sobie dwie piłki meczowe, by za chwilę cieszyć się z bardzo ważnego zwycięstwa po tym, jak nieskuteczny okazał się skrót Amerykanina.", "Hubert Hurkacz i Tommy Paul spotkali się ze sobą w środowe popołudnie po raz pierwszy. Z pierwszej w karierze swojej wygranej w głównej drabince turnieju w Paryżu cieszył się Polak, który wciąż pozostaje w rywalizacji o miejsce premiowane udziałem w Nitto ATP Finals 2021 w Turynie.", "W czwartek w 1/8 finału przeciwnikiem Huberta Hurkacza będzie leworęczny Niemiec Dominik Koepfer (58. ATP), którego wyższość musieli już w hali Bercy uznać Brytyjczyk Andy Murray oraz Felix Auger-Aliassime. Porażka Kanadyjczyka, który przegrał w środę 3:6, 5:7 to korzystne rozwiązanie dla Hubiego. Nie sposób rozstrzygnąć, czy Dominik Koepfer, będzie łatwiejszym rywalem dla wrocławianina, gdyż wcale tak być na korcie nie musi, wiadomo natomiast, że Felix Auger-Aliassime, który miał jeszcze szanse na udział w Nitto ATP Finals 2021 w Turynie, ale potrzebował do tego bardzo dobrego występu w Paryżu (przynajmniej finału), już się w “wyścigu” o Turyn nie liczy. Hubertowi Hurkaczowi w rywalizacji o miejsce w turyńskim turnieju ubył więc kolejny konkurent (wcześniej Asłan Karacew). ", "Już dzień wcześniej awans do 1/8 finału zapewnili sobie lider rankingu ATP Serb Novak Djoković oraz Norweg Casper Ruud, który – spośród  tenisistów nie mających jeszcze awansu do turyńskiego Nitto ATP Finals – jest najbliżej zapewnienia sobie biletów do Turynu.", "Novak Djoković, który w Paryżu występuje po raz pierwszy od porażki z Daniiłem Miedwiediewem w finale US Open 2021, w swoim pierwszym meczu w hali Bercy w grze pojedynczej (w I rundzie miał wolny los), nie miał łatwego zadania. Węgier Márton Fucsovics zaprezentował się z dobrej strony, zmusił Djokovicia do dużego wysiłku przegrywając po trzysetowej, rywalizacji 2:6, 6:4, 3:6.", "Nie miał natomiast problemów Casper Ruud, który pokonał Kazacha Aleksandra Bublika 6:4, 6:0. Reprezentant Kazachstanu początkowo próbował walczyć, w pierwszym secie dwukrotnie obejmował nawet prowadzenie po przełamaniu serwisu rywala (1:0 i 4:3), ale jeszcze przed końcem pierwszej partii poprosił o przerwę medyczną i chociaż na kort powrócił, z powodu bólu łokcia, nie był już w stanie podjąć rywalizacji. W secie drugim Kazach koncentrował się głównie na tym, żeby  w nocnym meczu (początek o 23.40 czasu polskiego) zaprezentować publiczności trochę efektownych zagrać, ale nie wystarczyło to nawet do zdobycia honorowego gema", "Casper Ruud jest już bardzo blisko zagwarantowania sobie występu w Turynie. Już na ten moment, nawet Hubert Hurkacz, który przecież na liście kwalifikacyjnej do Nitto ATP Finals zajmuje pierwszą niepremiowaną lokatę, żeby po turnieju w Paryżu wyprzedzić Norwega, musiałby w imprezie w stolicy Francji być co najmniej w półfinale i to w przypadku, jeśli Casper Ruud odpadnie w 1/8 finału.", "W południowej sesji paryskiego turnieju awans do 1/8 finału uzyskali jeszcze Australijczyk James Duckworth (55. ATP), który wygrał z utalentowanym Włochem Lorenzo Musettim (67. ATP) 6:3, 3:6, 6:3,  Francuz Hugo Gaston (103. ATP) po raczej niespodziewanym zwycięstwie 6:7 (3), 6:4, 7:5 z Hiszpanem Pablo Carreno-Bustą (17. ATP), Amerykanin Taylor Harry Fritz (26. ATP), który pokonał turniejową “piątkę”, szóstego w rankingu, pewnego już występu w Nitto ATP Finals Rosjanina Andrieja Rublowa 7:5, 7:6 (2).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trudne zadanie przed Hubertem Hurkaczem", "date": "\n\t\t\t\t\t\t\t\t\t\t1 listopada, 2021\t\t\t\t\t", "text": ["Na razie znamy sześciu spośród ośmiu pełnoprawnych uczestników ATP Finals w Turynie. To Novak Djoković (Serba), Rosjanin Daniił Miedwiediew (obrońca tytułu), Stefanos Tsitsipas (Grecja), Alexander Zverev (NIemcy), drugi z Rosjan Andriej Rublow oraz Włoch Matteo Berrettini. Dwa ostatnie miejsca premiowane awansem zajmują obecnie na liście kwalifikacyjnej Norweg Casper Ruud oraz Włoch Jannik Sinner. Tuż za nimi plasuje się Hubert Hurkacz, który traci do Norwega 140, a do młodego 20-letniego Włocha 50 punktów. Właśnie taką stratę będzie musiał Hubi odrobić do nich podczas turnieju w Paryżu. Ponieważ Rolex Paris Masters 2021, ma rangę imprezy ATP Masters 1000 oznacza to, że Hubert Hurkacz, który jako rozstawiony z numerem siódmym, rozpocznie występy od II rundy, musi w Paryżu dotrzeć co najmniej do ćwierćfinału i liczyć, że nie znajdzie się w nim Jannik Sinner. Porażka w pierwszym meczu, bądź w 1/8 finału w przypadku Hurkacza w ogóle nie wchodzi w rachubę. Ważne jest także, jak daleko „zajdzie” w paryskim turnieju Casper Ruud, przy czym, zakładając, że Hubert Hurkacz „zatrzyma się” na ćwierćfinale, Casper Ruud, musiałby w Paryżu przegrać już pierwsze swoje spotkanie, w którym jego rywalem będzie tenisista z Kazachstanu Aleksander Bublik lub Brytyjczyk Daniel Evans.", "Te rozważania dotyczą oczywiście trzech tenisistów, będących na ten moment najbliżej premiowanych lokat. Pamiętać jednak trzeba, że szanse ma jeszcze kilku innych zawodników: Brytyjczyk Cameron Norrie, Kanadyjczyk Felix Auger-Aliassime czy Rosjanin Asłan Karaczew. Rzecz jasna Hubi bardzo przybliżyłby się do występu w ATP Finals, gdyby w Paryżu dotarł dalej niż do ćwierćfinału.", "Hubert Hurkacz mocno skomplikował swoją sytuację w rywalizacji o awans do turyńskiego ATP Finals odpadając już w drugiej rundzie (po pierwszym swoim meczu) z zakończonego właśnie turnieju Erste Bank Open rangi ATP 500 w Wiedniu (kort twardy w hali, pula nagród 1,837 mln euro), ale i tak specjalnie nie ma co narzekać, gdyź mogło być znacznie gorzej. Hubi wprawdzie stracił do Sinnera, Ruuda do Kanadyjczyka Auger-Alassime’a, lecz nie aż tak dużo.", "W dolnej części drabinki imprezy w Wiedniu, sytuacja ułożyła się dla najlepszego obecnie polskiego tenisisty korzystnie. Najpierw Felix Auger-Aliassime wyeliminował Brytyjczyka Camerona Norrie’ego, który jest tuż za wrocławianinem w rankingu ATP Race to Turin. Następnie Kanadyjczyk, też jeszcze liczący się w rywalizacji o udział w ATP Finals, przegrał w piątkowym ćwierćfinale z mistrzem olimpijskim Niemcem Alexandrem Zverevem, 4:6, 6:3, 3:6. Kanadyjczyk odrobił zatem do Hubiego tylko 45 punktów, a mógł przecież zyskać aż 490 oczek, gdyby w Wiedniu triumfował.", "W górnej części drabinki, aż tak korzystnie dla Huberta Hurkacza nie było, gdyż do ćwierćfinału dotarli Jannik Sinner i Casper Ruud, którzy zmierzyli się ze sobą w 1/4 finału. Zwycięstwo Sinnera (7:5, 6:1) sprawiło, że Włoch wyprzedził Polaka na liście kwalifikacyjnej do ATP Finals 2021 spychając Hubiego z ostatniej premiowanej awansem lokaty, ale na szczęście dla wrocławianina, Sinner nie „poszedł za ciosem”. Gdyby był w Wiedniu w finale wyprzedzałby teraz Hubiego o 170 punktów, a gdyby w stolicy Austrii triumfował, miałby od Huberta Hurkacza już o 370 więcej. Wtedy sytuacja polskiego tenisisty byłaby w kontekście zmagań o udział w ATP Finals bardzo, bardzo trudna (w drugim przypadku w Paryżu musiałby znaleźć się co najmniej w finale i liczyć na słaby występ włoskiego rywala).", "Polakowi bardzo pomógł Amerykanin Frances Tiafoe (49. ATP), w sobotnim półfinale pokonując Jannika Sinnera (11. ATP) 3:6, 7:5. 6:2. Amerykanin, który w głównej drabince turnieju w stolicy Austrii znalazł się po przebrnięciu kwalifikacji, zwyciężył, choć przez ponad godzinę nic tego nie zapowiadało, gdyż Włoch wygrał pewnie pierwszego seta, a w drugim prowadził już 5:2. Od tego momentu Jannika Sinnera dopadł jednak niezrozumiały kryzys. Przegrał pięć gemów z rzędu i w efekcie drugiego seta, a w decydującym secie już się nie „podniósł”. Włoch, któremu przestał funkcjonować serwis dwukrotnie stracił podanie, zdobył w tej partii tylko dwa gemy i zszedł z kortu pokonany. W ten sposób Hubi przed rozpoczęciem turnieju w Paryżu traci do Włocha 50 punktów, a mógł tracić nawet 370.", "Dodać jedynie można , że Sinner i Tiafoe spotkali się w sobotę po raz trzeci na zawodowych kortach i po raz pierwszy górą był Amerykanin.", "Ostatecznie zwycięzcą turnieju Erste Bank Open  rangi ATP 500 w Wiedniu został mistrz olimpijski z Tokio (Igrzyska Tokio 2020 z powodu pandemii COVID-19 przesunięte na rok 2021) Niemiec Alexander Zverev, który w finale pokonał z Frances’a Tiafoe’a 7:5, 6:4. Mecz trwał niespełna dwie godziny, był wyrównany i interesujący.", "W grze podwójnej wiedeńską imprezę wygrała para kolumbijska Juan-Sebastian Cabal/Robert Farah, po finałowym zwycięstwie 6:4, 6:2 nad parą amerykańsko-brytyjską Rajeev Ram/Joe Salisbury, mistrzami US Open 2021.", "Awans Jannika Sinnera do półfinału w Wiedniu okazał się dla Huberta Hurkacza niekorzystny z dwóch względów. Włoch nie tylko zepchnął Polaka w lokaty premiowanej awansem do ATP Finals 2021 w Turynie, ale dzięki zdobytym punktom znajdzie się przed Hubim w poniedziałkowym notowaniu rankingu ATP. To oznacza, że Hurkacz, choć w poniedziałek rankingu ATP wyprzedzi Austriaka Dominica Thiema, nie awansuje na dziewiątą pozycję i nie zostanie najwyżej klasyfikowanym w rankingu polskim tenisistą w historii. Wrocławianin wciąż będzie 10. rakietą globu, nadal więc “tylko” wyrównuje osiągnięcie Wojciecha Fibaka, który 10. lokatę zajmował w roku 1977.  Na dziewiąte miejsce w rankingu ATP awansuje w poniedziałek Jannik Sinner i będzie to debiut włoskiego 20-latka w TOP 10 rankingu tenisistów.", "Przed turniejem w Paryżu Hubert Hurkacz ma wszystko w swoich rękach, sam może zapewnić sobie awans do ATP Finals 2021, bez konieczności liczenia na innych, ale łatwo nie będzie. Losowanie drabinki turnieju w hali Bercy okazało się dla najlepszego polskiego tenisisty dość trudne i zarazem ciekawe.", "Hurkacz, rozstawiony w turnieju Rolex Paris Masters 2021 z numerem siódmym w pierwszej rundzie ma wolny los podobnie jak Novak Djoković (Serbia, 1), Daniił Miedwiediew (Rosja, 2), Stefanos Tsitsipas (Grecja, 3), Alexander Zverev (Niemcy, 4), Andriej Rublow (Rosja, 5), Casper Ruud (Norwegia, 6) i Jannik Sinner (Włochy, 8).", "Na początek, we wtorek lub w środę pierwszym przeciwnikiem Polaka będzie Niemiec Jan-Lennard Struff (53. ATP), który w mijającym tygodniu dobrze spisywał się w turnieju ATP 500 w Sankt Petersburgu, w którym dotarł do półfinału (pokonał go w trzech setach Amerykanin Taylor Harry Fritz) albo tenisista z eliminacji (ewentualnie lucky loser). W przypadku zwycięstwa, w 1/8 finału, na drodze Hubiego stanąć może, po raz czwarty w 2021 roku Brytyjczyk Andy Murray, z którym wrocławianin przegrał kilka dni temu w Wiedniu (wcześniej dwukrotnie lepszy był Polak) lub Felix Auger-Aliassime. Kanadyjczyk z Montrealu także ma jeszcze szanse na występ w ATP Finals, byłaby to więc bezpośrednia konfrontacja dwóch pretendentów do premiowanej lokaty. A później, w ewentualnym, tak potrzebnym Hubiemu ćwierćfinale, może już czekać trzecia obecnie rakieta globu, Grek Stefanos Tsitsipas.", "Główni, przynajmniej na razie, rywale Huberta Hurkacza w rywalizacji o bilet do Turynu Casper Ruud i Jannik Sinner znaleźli się w drugiej połówce turniejowej drabinki. Norweg, turniejowa „szóstka” i na początek spotka się z Aleksandrem Bublikiem z Kazachstanu lub Brytyjczykiem Danielem Evansem, a ponieważ w jego „ćwiartce” są między innymi Argentyńczyk Diego Sebastian Schwartzman, niedawny pogromca Huberta Hurkacza w Indian Wells Bułgar Grigor Dimitrow Niemiec Alexander Zverev, łatwo też miał nie będzie.", "Z kolei Sinner miał wprawdzie zaczynać turniej od I rundy, ale niemal w ostatniej chwili z imprezy wycofał się narzekający na problemy z szyją Batteo Barrettini więc na kłopotach rodaka skortzystał rywal Hurkacza do miejsca w ATP Finals i on, jako rozstawiony z ósemką kest już w II rundzie. Niemniej Jannik Sinner, już na początek, zadania wcale nie musi mieć łatwego, gdyż jego przeciwnikiem będzie Francuz Pierre-Hugues Herbert lub rewelacja ostatnich tygodni, 18-letni Hiszpan Carlos Alcaraz, ćwierćfinalista US OPen 2021. A już w ćwierćfinale czekać może na Włocha wicelider rankingu ATP, obrońca tytułu Rosjanin Daniił Miedwiediew.", "W hali Bercy do rywalizacji, po kilkutygodniowej przerwie, powróci lider rankingu ATP Serb Novak Djoković.  Pierwszym przeciwnikiem Serba, którego najważniejszymi wyzwaniami na koniec roku będą ATP Finals oraz finał Pucharu Davisa, będzie Węgier Marton Fucsovics albo Włoch Fabio Fognini. W późniejszej fazie imprezy 20-krotny mistrz wielkoszlemowy może trafić na Francuza Gaela Monfilsa, Rosjanina Andrieja Rublowa, jego rywalem może też zostać triumfator z Indian Wells, Brytyjczyk Cameron Norrie, też jeden z kandydatów do udziału w ATP Finals.", "Tytułu bronić będzie w stolicy Francji wicelider rankingu ATP Rosjanin Daniił Miedwiediew. Rosjanin, rozstawiony z numerem drugim, początek spotka się z Białorusinem Ilją Iwaszką lub Hiszpanem Albertem Ramosem. Potem może go czekać starcie z rodakiem, Asłanem Karacewem. Miedwiediew może też pomóc Hubertowi Hurkaczowi, o ile najpierw pokona ewentualnie Karacewa, a w możliwym ćwierćfinale Sinnera.", "Należy koniecznie dodać, że tytułu w grze podwójnej broniliby w Paryżu Hubert Hurkacz i Felix Auger-Aliassine. Polak i Kanadyjczyk nie powtórzą jednak na pewno sukcesu z roku 2020, skupiają się bowiem na walce o awans do ATP Finals i w rywalizacji deblistów w hali Bercy nie wystąpią. W zaistniałej sytuacji w Paryżu nie zagra w deblu żaden Polak.", "Faworytami rywalizacji w grze podwójnej wydają się być  Chorwaci Nikola Mektić i Mate Pavić, Amerykanin Rajeev Ram i Brytyjczyk Joe Salisbury oraz Francuzi Pierre-Hugues Herbert i Nicolas Mahut. W drabince znalazła się też ciekawa para serbska Novak DjokovićFilip Krajinović.Dla Serbów, którzy otrzymali od organizatorów „dziką kartę” ma to być możliwość sprawdzenia się przed Pucharem Davisa.", "Ażeby ułatwić śledzenie turnieju Rolex Paris Masters, (ATP Masters 1000, kort twardy w hali, pula nagród 2,603 mln euro) prezentujemy drabinkę turnieju gry pojedynczej", "Novak Djoković (Serbia, 1) wolny los", "Marton Fucsovics (Węgry) – Fabio Fognini (Włochy)", "Adrian Mannarino (Francja) – Nikołoz Basilaszwili (Gruzja)", "Q/LL – Gael Monfils (Francja, 15)", "Cameron Norrie (Wielka Brytania, 10) – Federico Delbonis (Argentyna)", "Filip Krajinović (Serbia) – Reilly Opelka (USA)", "Lorenzo Sonego (Włochy) – Taylor Fritz (USA)", "Andriej Rublow (Rosja, 5) wolny los", "Stefanos Tsitsipas (Grecja, 3) wolny los", "Lloyd Harris (RPA) – Alex de Minaur (Australia)", "Laslo Djere (Serbia) – Q/LL", "James Duckworth (Australia) – Roberto Bautista (Hiszpania, 14)", "Felix Auger-Aliassime (Kanada, 9) – Q/LL", "Andy Murray (Wielka Brytania, WC) – Q/LL", "Q/LL – Jan-Lennard Struff (Niemcy)", "Hubert Hurkacz (Polska, 7) wolny los", "Casper Ruud (Norwegia, 6) wolny los", "Aleksander Bublik (Kazachstan) – Daniel Evans (Wielka Brytania)", "Frances Tiafoe (USA) – Q/LL", "John Millman (Australia) – Diego Schwartzman (Argentyna, 11)", "Grigor Dimitrow (Bułgaria, 16) – Richard Gasquet (Francja, WC)", "Karen Chaczanow (Rosja) – Q/LL", "Dusan Lajović (Serbia) – Mackenzie McDonald (USA)", "Alexander Zverev (Niemcy, 4) wolny los", "Jannik Sinner (Włochy, 8) wolny los", "Pierre-Hugues Herbert (Francja, WC) – Carlos Alcaraz (Hiszpania)", "Q/LL – Arthur Rinderknech (Francja, WC)", "Benoit Paire (Francja) – Pablo Carreno (Hiszpania, 12)", "Asłan Karacew (Rosja, 13) – Sebastian Korda (USA)", "Marin Cilić (Chorwacja) – Alejandro Davidovich Fokina (Hiszpania)", "Ilja Iwaszka (Białoruś) – Albert Ramos (Hiszpania)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czarni Rzeszów. Takich sukcesów jeszcze nie było", "date": "\n\t\t\t\t\t\t\t\t\t\t31 października, 2021\t\t\t\t\t", "text": ["Konrad Kolbusz z rzeszowskim klubem związany jest od 9 roku życia. – Najpierw, na przełomie lat 80. i 90. jako zawodnik, a teraz jako szkoleniowiec. O Czarnych pisałem nawet pracę magisterską – wspomina z uśmiechem. – Na początku był to klub związkowy, mający wiele sekcji. Z czasem, jak to w życiu bywa, to wszystko się pozmieniało. Przez lata swoją siedzibę mieliśmy przy ul. Chopina, ale od 2015 roku dysponujemy nową bazą, na którą składają się dwa ceglane korty odkryte oraz dwa kolejne w hali. Patrząc na zainteresowanie tenisem w Rzeszowie, mamy nadzieję, że Spółdzielnia Mieszkaniowa Projektant, z którą współpracujemy, umożliwi nam dzierżawę dodatkowego terenu oraz rozbudowę obiektów sportowych – mówi Konrad Kolbusz.", "– Działamy w centrum największego w mieście osiedla, a do tego współpracujemy ze szkołami. To z kolei sprawia, że chętnych do gry nie brakuje. Propagując tenis, staramy się wyłowić tych najlepszych. Na ten moment do naszej szkółki tenisowej uczęszcza ok. setka dzieci, w wieku od 5 do 18 lat. W klubie trenują również zawodnicy – mówi szkoleniowiec. On prowadzi m.in. Zuzannę Bednarz oraz Alana Ważnego, którzy mogą się pochwalić złotymi medalami mistrzostw Polski. – Oboje mają papiery na to, aby zaistnieć w poważnym tenisie. Już w tej chwili są w ścisłej kadrze Polski – zapewnia. Zuzanna Bednarz ma obecnie 16 lat i na koncie sporo sukcesów w kategoriach do lat 12, 14 i 16. W tej ostatniej przed rokiem zdobyła tytuł.", "– Wspólnie pracujemy od momentu, gdy skończyła 8 lat. Trenujemy praktycznie codziennie. To zawodniczka, która stylem przypomina nieco Igę Świątek. Gra mocno i agresywnie. Idzie na wymianę ciosów i nie wdaje się w długie wymiany. W tej chwili próbuje już swoich sił w juniorskich turniejach ITF. Dwa z nich, w grze deblowej, wygrała – chwali swoją podopieczną trener. Alan Ważny jest o dwa lata młodszy i w tym roku sięgnął po złoto halowych mistrzostw Polski do lat 14. W deblu wywalczył brąz. Wcześniej zdobywał też medale w kategorii do lat 12. – On również od dziecka jest związany z naszym klubem. Alan ma rewelacyjne czucie piłki, a także niesamowitą lekkość poruszania się po korcie. Z wiekiem przyjdzie zapewne też odpowiednia siła – uważa szkoleniowiec.", "Bardzo ciekawą zawodniczką jest również Anastasiya Kolyada, która od stycznia 2021 roku reprezentuje barwy Czarnych. – Ma 14 lat i już zdążyła zagrać w finale turnieju Tennis Europe U14 w Szczecinie. Oprócz wymienionych już zawodników warto także zwrócić uwagę na takich naszych graczy jak Olaf Cieciora, Aleksander Filip, Avian Newbiggin-Watts, Szymon Leś, Oskar Styś, Tymek Nowak, czy też wśród dziewczyn Izabela Kawalec oraz Amelia Nowak, którzy póki co prezentują solidny poziom wojewódzki. W tym województwie mamy zresztą bardzo mocną pozycję i o palmę pierwszeństwa rywalizujemy z klubem ze Stalowej Woli. To bardzo zdrowa rywalizacja – podkreśla Konrad Kolbusz.", "Oprócz niego w klubie z Rzeszowa sztab szkoleniowy tworzą Michał Bać, Konrad Maciejewski, Kuba Kłeczek oraz Simon Styś. – Obecnie możemy się pochwalić najliczniejszą grupą trenerów oraz zawodników w mieście. I cieszymy się, że praca, którą wspólnie wykonujemy przynosi odpowiednie efekty – kończy szkoleniowiec.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz gra w środę. Pierwsze rozstrzygnięcia w hali Bercy", "date": "\n\t\t\t\t\t\t\t\t\t\t2 listopada, 2021\t\t\t\t\t", "text": ["Wiemy już na pewno, że Hubert Hurkacz, który na ten moment zajmuje  na liście kwalifikacyjne do ATP Finals pierwszą niepremiowaną pozycję tracąc do Włocha Jannika Sinner 50, a do Norwega Caspera Ruuda 140 punktów pierwsze spotkanie rozegra w II rundzie w środę. Rywalem Hubiego będzie Amerykanin Tommy Paul, który pokonał Niemca Jana-Lennarda Struffa 6:3, 6:4. Wiadomo już także, że w razie zwycięstwa, w 1/8 finału przeciwnikiem wrocławianina na pewno nie będzie Brytyjczyk Andy Murray, który w poniedziałek choć przegrywał już 4:6, 3:5, w trzecim secie do którego zdołał doprowadzić nie wykorzystał siedmiu meczboli (dwóch przy 5:4 i 40:15 oraz pięciu w tie-breaku) i ostatecznie przegrał po tie-breaku trzeciego seta z Niemcem Dominikiem Köpferem 4:6, 7:5, 6:7 (9). Ewentualnym, kolejnym rywalem Polaka będzie zatem Köpfer (dostał się do głównej drabinki jako lucky loser), albo Kanadyjczyk Felix Auger-Aliassime (turniejowy nr 9), też jeszcze mający szanse na awans do Nitto ATP Finals 2021.", "Pierwszym ważnym przegranym paryskiego turnieju okazał się Asłan Karacew (czytaj też – ", "). Rosjanin, półfinalista Australian Open 2021, mistrz olimpijski z grze mieszanej, miał jeszcze (wprawdzie niezbyt duże) szanse na awans do turyńskiego Nitto ATP Finals 2021, ale stracił je definitywnie, już w pierwszej rundzie przegrywając z Amerykaninem Sebastianem Kordą 2:6, 7:6 (9), 6:7 (5). Kolejnym rywalem młodego reprezentanta USA będzie Chorwat Marin Cilić (w niedzielę triumfował w Sankt Petersburgu) lub Hiszpan Alejandro Davidovich Fokina.", "Ze zwycięstwa w poniedziałek cieszył się natomiast Brytyjczyk Cameron Norrie. Triumfator niedawnego prestiżowego turnieju w Indian Wells, rozstawiony w Paryżu z “10”, potwierdził aspiracje nie dając żadnych szans Argentyńczykowi Federico Delbonisowi, z którym wygrał bardzo pewnie 6:2, 6:1. Norrie, który w poniedziałek odniósł 100. zwycięstwo w ATP Tour staje się coraz groźniejszym konkurentem Huberta Hurkacza w zmaganiach o udział w ATP Finals, gdyż obecnie traci do Polaka już tylko 35 punktów. W 1/8 finału na drodze Norrie’ego stanie w Paryżu Amerykanin Reilly Opelka.", "Przeciwników w drugiej fazie poznali najwyżej rozstawieni uczestnicy paryskiego Rolex Paris Masters 2021. Lider rankingu ATP, Serb Novak Djoković, zmierzy się już we wtorek z Węgrem Martonem Fucsovicsem, który pokonał Włocha Fabio Fogniniego 6:1, 6:7 (6), 7:6 (5). Natomiast rywalem broniącego tytułu wicelidera rankingu Rosjanina Daniiła Miedwiediewa będzie Białorusin Ilja Iwaszka, który w dwóch setach pokonał Hiszpana Alberta Ramosa 6:3, 7:6 (2).", "Pierwszego rywala w hali Bercy poznał również między innymi siódmy obecnie na liście kwalifikacyjnej do ATP Finals w Turynie Norweg Casper Ruud. We wtorkowy wieczór jego przeciwnikiem będzie Kazach Aleksander Bublik, który odwrócił losy spotkania z Danielem Evansem pokonując Brytyjczyka 2:6, 7:5, 7:5.", "Z kolei rozstawiony z “czwórką” Niemiec Alexander Zverev, który w niedzielę cieszył się z tytułu w Wiedniu, zmierzy się w drugiej rundzie z Serbem Dusanem Lajoviciem, który zwyciężył Amerykanina Mackenzie’ego McDonalda 6:3, 6:4.", "Na koniec dodajmy jeszcze, że Novak Djoković, który w hali Bercy chce sięgnąć po kolejny tytuł i pobić rekord Pete’a Samprasa oraz zapewnić sobie pierwsze miejsce w rankingu ATP na koniec 2021 roku, w poniedziałek wystąpił już w deblu. W pierwszej rundzie gry podwójnej “Nole” wspólnie ze swoim rodakiem Filipem Krajinoviciem pokonał Australijczyków Aleksa de Minaura i Luke’a Saville’a 4:6, 6:4, 10-7. Dla Serbów to forma sprawdzianu przed turniejem finałowym Pucharu Davisa, który odbędzie się na przełomie listopada i grudnia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek ponownie w TOP 10 rankingu WTA", "date": "\n\t\t\t\t\t\t\t\t\t\t2 listopada, 2021\t\t\t\t\t", "text": ["W ogłoszonym w poniedziałek 1 listopada najnowszym notowaniu rankingu tenisistkom odliczone zostały punkty za WTA Finals i WTA Elite Trophy z 2019 roku. Punkty za triumf w ostatnim jak dotąd WTA Finals straciła Ashleigh Barty, ale mimo wszystko utrzymała pierwszą pozycję. Wiceliderka rankingu pozostała Białorusinka Aryna Sabalenka, a na najwyższe w karierze trzecie miejsce awansowała Czeszka Barbora Krtejcikova, która zamieniła się lokatami ze swoją rodaczką Karoliną Pliskovą. Czołową piątkę “zamyka” Hiszpanka Garbine Muguruza.", "Dodać trzeba, że najwyższe pozycje w karierze zajmują teraz Greczynka Maria Sakkari oraz Tunezyjka Ons Jabeur. Ta druga poprawiła lokatę w rankingu, mimo że w ostatniej chwili straciła na rzecz Estonki Anette Kontaveit miejsce w gronie ośmiu uczestniczek WTA Finals 2021 w Guadajajarze (10-17 listopada).", "Niestety niewielki spadek, w porównaniu z poprzednim notowaniem, zaliczyły Magda Linette i Magdalena Fręch. Poznanianka, która z powodu kontuzji zakończyła już sezon, spadła z 54 na 56 miejsce, Natomiast łodzianka, mimo że była w II rundzie turnieju WTA 250 we włoskim Courmayeur (triumfowała Donna Vekić), nie tylko nie wróciła do TOP 100, ale spadła ze 102 na 103 pozycję. Dotychczasowe 159 miejsce zachowała Katarzyna Kawa, natomiast o sześć miejsc awansowała Urszula Radwańska, która jest obecnie 204 tenisistką rankingu WTA.", "1. Ashleigh Barty (Australia) 7701 pkt., 2. Aryna Sabalenka (Białoruś) 6150 pkt., 3. Barbora Krejcikova (Czechy) 4708 pkt., 4. Karolina Pliskova (Czechy) 4695 pkt., 5. Garbine Muguruza (Hiszpania) 4425 pkt., 6. Maria Sakkari (Grecja) 3985 pkt., 7. Ons Jabeur (Tunezja) 3455 pkt., 8. Anett Kontaveit (Estonia) 3416 pkt., 9. Angelique Kerber (Niemcy) 3320 pkt., 10. Iga Świątek 3306 pkt., 11. Paula Badosa Gibert (Hiszpania) 3247 pkt., 12. Anastazja Pawluczenkowa (Rosja) 3085 pkt., 13. Naomi Osaka (Japonia) 3076 pkt., 14. Elina Switolina (Ukraina) 3016 pkt., 15. Sofia Kenin (USA) 3005 pkt., 16. Jelena Rybakina (Kazachstan) 2883 pkt., 17. Belinda Bencić (Szwajcaria) 2740 pkt., 18. Elise Mertens (Belgia) 2695 pkt., 19. Petra Kvitova (Czechy) 2660 pkt., 20. Jessica Pegula (USA) 2650 pkt.", "Oprócz Igi Świątek w rankingu WTA mamy jeszcze 17 polskich tenisistek. Oto ich obecne lokaty:", "56. Magda Linette 1147 pkt., 103. Magdalena Fręch 783 pkt., 159. Katarzyna Kawa 472 pkt., 204. Urszula Radwańska 339 pkt., 350. Maja Chwalińska 176 pkt., 400. Weronika Falkowska 136 pkt., 477. Katarzyna Piter 97 pkt., 530. Martyna Kubka 84 pkt., 617. Anastazja Szoszyna 64 pkt., 791. Anna Hertel 35 pkt., 796. Paula Kania-Choduń 34 pkt., 947. Joanna Zawadzka 21 pkt., 1047. Stefania Rogozińska-Dzik 16 pkt., 1111. Weronika Baszak 13 pkt., 1412. Aleksandra Jeleń 5 pkt., 1447. Daria Kuczer 5 pkt., 1467. Julia Oczachowska 4 pkt.", "Istotne zmiany nastąpiły także w w rankingu WTA deblistek. Nową liderką została Belgijka Elise Mertens, która wyprzedza Czeszki Katerinę Siniakovą i Barborę Krejcikovą. Na czwarte miejsce spadła prowadząca dotychczas Tajwanka Su-Wei Hsieh. W Top 100 rankingu deblistek są trzy Polki – Iga Świątek (42), Magda Linette (58) i Katarzyna Piter (94).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W rankingu ATP bez większych zmian. Zmarnowana szansa Huberta Hurkacza", "date": "\n\t\t\t\t\t\t\t\t\t\t1 listopada, 2021\t\t\t\t\t", "text": ["Występ w turnieju ATP 500 w Wiedniu sprawił, że Hubi nie został najwyżej klasyfikowanym w rankingu polskim tenisistą w historii, ponieważ Thiema i Hurkacza wyprzedził Włoch Jannik Sinner, który po raz pierwszy w karierze znalazł się w czołowej 10 i zajmuje obecnie dziewiątą pozycję. Kamil Majchrzak spadł o jedną lokatę na 119 miejsce. Natomiast Kacper Żuk, mimo dobrego występu w challengerze w niemieckiej miejscowości Ismaning, jedynie zachował 163 miejsce, nie znalazł się zatem najwyżej w karierze (był już 162). Żuk może natomiast  osiągnąć swoje najwyższe miejsce w rankingu jeszcze w bieżącym 2021 roku, już w tym tygodniu występuje bowiem w kolejnym challengerze, tym razem w innym niemieckim mieście Eckental. Pozostali polscy tenisiści zajmują, niestety, odległe lokaty. ", "Tym razem zmian w rankingu ATP praktycznie nie było, może natomiast dojść do nich już za tydzień, 8 listopada. Wówczas będziemy już  po znaczącym, ostatni8m w sezonie 2021 turnieju rangi ATP Masters 1000 w paryskiej hali Bercy, tenisistom odliczone zostaną też punkty za ATP Finals 2019 i 2020  oraz za poprzedni turniej w Paryżu.", "Pewne jest tylko, że liderem pozostanie Novak Djoković, który zwiększy znacząco przewagę nad najgroźniejszymi rywalami, gdyż drugi w rankingu Rosjanin Daniił Miedwiediew na pewno straci aż 2500 punktów za triumfy w Bercy i ATP Finals 2020. Sporo stracić też mogą trzeci obecnie w rankingu Grek Stefanos Tsitsipas i zajmujący czwartą pozycję Niemiec Alexander Zverev. Na pewno kolejne straty zanotują też między innymi Dominic Thiem i Szwajcar Roger Federer.", "1. Novak Djoković (Serbia) 10340 pkt., 2. Daniił Miedwiediew (Rosja) 9540 pkt., 3. Stefanos Tsitsipas (Grecja) 7840 pkt., 4. Alexander Zverev (Niemcy) 7180 pkt., 5. Rafael Nadal (Hiszpania) 5635 pkt., 6. Andriej Rublow (Rosja) 5150 pkt., 7. Matteo Berrettini (Włochy) 4768 pkt., 8. Casper Ruud (Norwegia) 3670  pkt., 9. Jannik Sinner (Włochy) 3395 pkt., 10. Hubert Hurkacz 3366 pkt., 11. Felix Auger-Aliassime (Kanada) 3263 pkt., 12. Dominic Thiem (Austria) 3225 pkt., 13. Cameron Norrie (Wielka Brytania) 2900 pkt., 14. Roger Federer (Szwajcaria) 2785 pkt., 15. Diego Schwartzman (Argentyna) 2760 pkt., 16. Asłan Karacew (Rosja) 2392 pkt., 17. Pablo Carreno-Busta (Hiszpania) 2365 pkt., 18. Cristian Garin (Chile) 2353 pkt., 19. Denis Shapovalov (Kanada) 2348 pkt., 20. Roberto Bautista-Agut (Hiszpania) 2260 pkt.", "119. Kamil Majchrzak 641 pkt., 163. Kacper Żuk 416 pkt., 433. Daniel Michalski 88 pkt., 462. Paweł Ciaś 78 pkt., 505. Jerzy Janowicz 68 pkt., 650. Michał Dembek 39 pkt., 760. Wojciech Marek (Polska) 27 pkt., 783. Jan Zieliński 24 pkt., 824. Maciej Rajski (Polska) 21 pkt.", "W rankingu mamy jeszcze 20 innych polskich tenisistów, jednak żaden z nich nie ma na koncie więcej niż 10 punktów (10 “oczek” mają między innymi Szymon Kielan i Yann Wójcik10).", "Ponieważ rozpoczęty w poniedziałek turniej Rolex Paris Masters 2021, ostatni w obecnym sezonie turniej rangi ATP Masters 1000 może mieć kluczowe znaczenie, w kwestii obsadzenia dwóch ostatnich “wolnych” miejsc w ATP Finals 2021 w Turynie (14-21 listopada) poddajemy aktualną sytuację na miejscach 7-13 (inni tenisiści nie mają już szans awansu):", "7. Casper Ruud (Norwegia) 3105 pkt., 8. Jannik Sinner (Włochy) 3015 pkt., 9. Rafael Nadal (Hiszpania) 2985 – (koniec sezonu, nie liczy się w rywalizacji) 10. Hubert Hurkacz 2965,  11. Cameron Norrie (Wielka Brytania) 2875 pkt., 12. Felix Auger-Aliassime (Kanada) 1439 pkt., 13. Asłan Karaczew (Rosja) 2290 pkt.", "W Paryżu można sporo zyskać jako że zwycięzca zdobędzie 1000 punktów, finalista 600, półfinaliści 360. Ćwierćfinał to 180 punktów rankingowych, 1/8 finału 90, 1/16 (są tam już  między innymi Casper Ruud, Jannik Sinner i Hubert Hurkacz) 45. Właśnie dlatego Hubi przy niepowodzeniach tenisistów plasujących się za nim, potrzebuje minimum awansu do ćwierćfinału i wcześniejszego odpadnięcia Jannika Sinnera, albo porazki Caspera Ruuda już w pierwszym spotkaniu w hali Bercy.", "Dodać tylko należy, że jeśli turniej w Paryżu nie rozstrzygnie kwestii obsady turyńskiego ATP Finals, decydujący będzie przyszłotygodniowy turniej ATP 250 w Sztokholmie (na liście zgłoszeń jest między innymi Hubert Hurkacz).", "Przypomnijmy jeszcze, że pewnych udziału w ATP Finals jest już sześciu tenisistów: Novak Djoković (Serbia), Rosjanin Daniił Miedwiediew (obrońca tytułu), Stefanos Tsitsipas (Grecja), drugi z Rosjan Andriej Rublow, Alexander Zverev (Niemcy) oraz Włoch Matteo Berrettini.", "Listę rankingową ATP deblistów otwiera Chorwat Nikola Mektić, który wyprzedza swojego rodaka Mate Pavicia. Dwa kolejne miejsca zajmują mistrzowie US Open 2021 Brytyjczyk Joe Salisbury oraz Amerykanin  Rajeev Ram. W TOP 100 rankingu ATP deblistów mamy trzech Polaków. Na 26 miejscu plasuje się Łukasz Kubot, na 45 Hubert Hurkacz, a na 99 Jan Zieliński. Stosunkowo blisko czołowej “setki” jest jeszcze Szymom Walków – 119 miejsce.", "Na koniec jeszcze czołówka listy kwalifikacyjnej do turyńskiego ATP Finals w grze podwójnej", "1. Mektić/Pavić 8875 pkt. (awans), 2. Ram/Salisbury 7185 pkt. (awans), 3. Granollers/Zeballos 4535 pkt. (awans), 4. Herbert/Mahut 4090 (awans), 5. Cabal/Farah 4080 pkt. (awans), 6. Dodig/Polasek 3275 pkt. (pewni udziału jako mistrzowie wielkoszlemowi), 7. Krawietz/Tecau 3110 pkt., 8. J. Murray/Soares 2915 pkt., 9. Bolelli/Gonzalez 2385 pkt., 10. Peers / Polasek 2140 pkt.", "Gwoli statystyk jeszcze miejsca w TOP 100 par z polskimi zawodnikami:", "30. Kubot/Koolhof 675 pkt., 40. Kubot/Marcelo Melo 540 pkt., 43. Hurkacz/Auger-Aliassime 480 pkt., 62. Hurkacz/Sinner pkt., 290 pkt., 71. Hurkacz/Zieliński 250.", "Generalnie co najwyżej przeciętnie, zwłaszcza jeśli wziąć pod uwagę, że para Łukasz Kubot/Marcelo Melo, byli mistrzowie Wimbledonu, otwierali kiedyś klasyfikację deblistów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Para Walków/Zieliński nie zagra w finale", "date": "\n\t\t\t\t\t\t\t\t\t\t29 października, 2021\t\t\t\t\t", "text": ["Polacy źle zaczęli spotkanie, bowiem już na początku stracili serwis i rywale nie oddali prowadzenia do końca pierwszego seta. Szymon Walków i Jan Zieliński nie zamierzali jednak rezygnować. W miarę upływu czasu grali coraz pewniej, stopniowo przejmując inicjatywę na korcie. W secie drugim Polacy po przełamaniu w gemie czwartym wyszli na prowadzenie 3:1, następnie bardzo pewnie doprowadzając do rozstrzygającego super tie-breaka. W drugiej partii polscy tenisiści oddali przeciwnikom tylko jednego gema.", "W decydującej „rozgrywce” do dziesięciu wygranych punktów rywalizacja była wyrównana, a że od początku miały miejsce mini breaki, losy meczu zdawały się przechylać raz w jedną, raz w drugą stronę. Niestety dla pary polskiej, przy remisie 5:5 to rywale wywalczyli małe przełamanie i to był moment kluczowy. Już do końca punkty zdobywały tylko pary serwujące, a to sprawiło, że super tie-breaka 10-7 wygrali Andre Begemann i Igor Zelenay i to oni zagrają o tytuł.", "Polacy mają czego żałować, gdyż trudno stwierdzić, że ustępowali przeciwnikom. Niestety, to ich rywale zachowali więcej opanowania w decydującym momencie. Jeden świetny set nie wystarczył naszym reprezentantom do awansu.", "W finale rozstawieni z „czwórką” Andre Begemann i Igor Zelenay zmierzą się z parą czeską Marek Gengel/Tomas Machac, która w drugim półfinale wygrała 7:6 (5), 2:6, 10-7 z parą Antonio Sancic (Chorwacja)/Artem Sitak (Nowa Zelandia).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dobre wyniki polskich tenisistów w deblu", "date": "\n\t\t\t\t\t\t\t\t\t\t31 października, 2021\t\t\t\t\t", "text": ["W portugalskiej miejscowości sobotni plan gier całkowicie sparaliżowały opady deszczu, w wyniku których nie udało się jeszcze rozegrać półfinałów singla oraz obydwu finałów. Również w niedzielę pogoda, jak dotychczas, uniemożliwia rywalizację na kortach.", "W turnieju ITF w Portimao (pula nagród 25 tys. dol.) Ciaś występuje razem z Portugalczykiem Goncalo Falcao. Ich rywalami w decydującym pojedynku mają być Niemiec Sebastian Fanselow i Austriak Maximilian Neuchristem (nr 2.).", "Dotychczas Polak i Portugalczyk pokonali: Hiszpanów Juana Pabla Canasa-Garcię i Pabla Llmasa-Ruiza 7:5, 6:2; Norwega Viktorea Durasovicia i Ukraińca Władysława Orłowa (nr 1.) 7:6 (12-10), 6:2 oraz Japończyka Rio Noguchiego i Australijczyka Matthew Romiosa 6:2, 6:4.", "W grze pojedynczej Ciaś miał pecha, bowiem trafił w pierwszej rundzie na najwyżej rozstawionego Tajwańczyka Chuna Hsina-Tsenga i przegrał z nim 1:6, 4:6. Trzymamy mocno kciuki za poprawę pogody i końcowy sukces Pawła w deblu!", "Udanie kontynuuje starty w Stanach Zjednoczonych Katarzyna Kawa (LOTOS PZT Team), która w parze z Misaki Doi osiągnęła finał dużego turnieju ITF W80 w Tyler (pula nagród 80 tys. dol.). Walkę o tytuł polsko-japoński duet, najwyżej rozstawiony w drabince, przegrał nieznacznie z tenisistkami z Meksyku (nr 2.) – Giulianą Olmos i Marcelą Zacarias 5:7, 6:1, 5-10.", "Wcześniej Kawa i Doi nie straciły seta, pokonując kolejno: Beatrice Gumulyę z Indonezji i Peangtarn Plipuech z Tajlandi 6:3, 6:2; debel z Korei Południowej – Ji-Hee Choi i Na-Lae Han 6:3, 6:2, a także Amerykanki Ashlyn Krueger i Caty McNally 6:4, 6:4.", "W singlu Kasia, rozstawiona z numerem ósmym, ograła dwie zawodniczki z USA – Elizabeth Mandlik 7:5, 6:4 oraz Grace Min 6:0, 6:3, ale w ćwierćfinale musiała uznać wyższość swojej deblowej partnerki Doi – 3:6, 4:6.", "Do finału imprezy ITF W25 w Stambule (pula nagród 25 tys. dol.) dotarła Maja Chwalińska (LOTOS PZT Team), która stworzyła duet z Miriam Kolodziejovą. Najwyżej rozstawiona polsko-czeska para miała na otwarcie „wolny los”. W ćwierćfinale okazała się lepsza od Węgierki Adrienn Nagy i Japonki Himari Sato 2:6, 6:3, 10-7, a następnie od Szwedki Jacqueline Cabaj-Awad i Turczynki Melis Sezer (nr 4.) 6:1, 7:6 (7-2). Jej zwycięski marsz dopiero w finale zatrzymały Holenderki Jasmijn Gimbere i Bibiane Schoofs (nr 2.), z którymi przegrała 2:6, 4:6.", "Zawodniczce LOTOS PZT Team nie powiodło się w singlu, bowiem poniosła porażkę w pierwszej rundzie z Niemką Alexandrą Vecic 6:7 (2-7), 5:7. Przypomnijmy, że Chwalińska wróciła w październiku na korty po kilkumiesięcznej przerwie, a tuż przed występem w Stambule musiała leczyć naciągnięcia mięśnia przywodziciela, którego nabawiła się niedawno podczas startów w Portugalii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Półfinał Borysa Zgoły w Kapsztadzie", "date": "\n\t\t\t\t\t\t\t\t\t\t30 października, 2021\t\t\t\t\t", "text": ["W drodze do półfinału imprezy Cape Town ITF A Juniors reprezentant Polski pokonał kolejno: Paula Inchaupse (Francja) 6:3, 6:4; Patricka Brady’ego (Wielka Brytania) 6:2, 3:6, 6:4 i Orela Kimhi (Izrael) 7:5, 6:7 (1), 6:1 (ten mecz trwał cztery godziny!). Tenisista AZS Poznań przegrał w półfinale z Czechem Jakubem Mensikiem 7:6 (5), 3:6, 2:6.", "Dzięki dobrym występom w RPA (w ubiegłym tygodniu grał w turnieju ITF 2 w Stellenbosch, gdzie dotarł do drugiej rundy singla i był w finale debla) Borys Zgoła awansuje o około 50 miejsc do pierwszej setki rankingu ITF Juniors i to na „solidną” pozycję. Dla młodego tenisisty to ważne w kontekście startów w przyszłorocznych turniejach Wielkiego Szlema.", "To największy sukces w karierze 17-latka. – Chciałbym bardzo podziękować: rodzicom za wszelką pomoc i mojemu sztabowi szkoleniowemu, w którym są: trener tenisa Andrzej Kapaś, trener od przygotowania fizycznego Artur Zaczek, Mikołaj Szmyrgała i Filip Urban, szkoleniowcy jeżdżący na turnieje. Dziękuję także klubowi AZS Poznań jak i firmie HEAD Polska za dostarczenie sprzętu tenisowego – powiedział Borys Zgoła.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak zakończył sezon", "date": "\n\t\t\t\t\t\t\t\t\t\t30 października, 2021\t\t\t\t\t", "text": ["– Trzy tygodnie temu, na turnieju rangi Challenger w Mouilleron-Le-Captif doznałem urazu nadgarstka. Od tego momentu poświęciłem czas na leczenie, aby móc wrócić do rozgrywek jeszcze w tym sezonie. Pomimo starań jestem zmuszony przedwcześnie zakończyć sezon.", "Bez względu na okoliczności, sezon 2021 jest dla mnie wyjątkowy, gdyż miałem możliwość reprezentować Polskę na Igrzyskach Olimpijskich w Tokio.", "To jest odpowiedni moment na podziękowanie wszystkim zaangażowanym w moją karierę przez ostatni rok.", "Przede wszystkim dziękuję trenerom – Joakimowi Nystromowi i Gianluce Marchiori, akademii Good to Great oraz menadżerowi Vincentowi Stavaux. Dziękuję PZT oraz firmie Lotos, za wsparcie w ramach programu PZT Lotos Team.  Podziękowania kieruję również: firmie Yonex za sprzęt tenisowy, firmie Lotto za wyposażenie sportowe, Polskiemu Komitetowi Olimpijskiemu, PFNteam100 oraz klubowi AZS Łódź.", "Chciałbym także podziękować lekarzom zaangażowanym w moje leczenie.", "Na koniec dziękuję ekipie z Kamil Majchrzak – Polski Fan Club oraz wszystkim kibicom, za wiarę we mnie. A także dziękuję mojej rodzinie i bliskim.", "W najbliższym czasie mam w planach odpoczynek i dalszą rehabilitację, aby być w pełni gotowym na okres przygotowawczy do nowego sezonu – napisał – napisał w mediach społecznościowych Kamil Majchrzak, który wycofał się z challengerów w Ismaningu, Eckental i Bratysławie.", "W kończącym się roku pewnie nie wszystko wyszło tenisiście z Piotrkowa Trybunalskiego tak, jakby sobie życzył, niemniej sezon 2021 może raczej uznać za dość udany.", "Kamil Majchrzak przez pewien czas był nawet w TOP-100 rankingu ATP, znalazł się wśród tenisistów uprawnionych do występu w Igrzyskach Olimpijskich 2020 w Tokio, które z powodu pandemii COVID-19 odbyły się w roku 2921, zaliczył dobre występy w wielkoszlemowych turniejach Australian Open i US Open, był w finale Pekao Szczecin Open (przegrał z Czechem Zdenkiem Kolarem).", "Oby tylko “Szumiego” omijały kontuzje.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT – Halowy Puchar Polski z rekordową pulą nagród!", "date": "\n\t\t\t\t\t\t\t\t\t\t30 października, 2021\t\t\t\t\t", "text": ["– W obu imprezach powinniśmy zobaczyć czołowych polskich graczy, którzy będą mieli okazję nie tylko do konfrontacji na korcie z mocnymi rywalami, ale będą mogli także podreperować swoje budżety – mówi Dariusz Łukaszewski, wiceprezes do spraw sportowych Polskiego Związku Tenisowego, a zarazem dyrektor turnieju w Bytomiu. I dodaje: – Jako Związek staramy się stworzyć warunki, które pozwolą zdolnym zawodnikom rozwijać się sportowo oraz zarabiać pieniądze. Jak wiadomo finanse są niezbędne, a my chcemy, żeby to, co tenisistki i tenisiści zarobią na korcie dzięki inicjatywom Związku stanowiło nawet 30 procent ich rocznego budżetu.", "W ubiegłym roku PZT zorganizowało cztery imprezy w ramach Halowego Pucharu Polski z niższymi nagrodami pieniężnymi. Tegoroczne premie – zarówno w Bytomiu jak i Sobocie – będą wynosić po 58 tys. zł. To trzykrotnie więcej niż w 2020 roku. Triumfatorzy w każdym z turniejów otrzymają po 14 tys. zł, a finaliści po 10 tys. zł. Półfinaliści mogą liczyć na czeki po 7 tys. zł.", "Kto zagra na Śląsku i w Wielkopolsce? – Termin zgłoszeń mija wprawdzie w piątek, ale mogę powiedzieć, że na liście startowej pojawiły się m. in. dwie tenisistki PZT LOTOS Team – Weronika Falkowska i Martyna Kubka. Wśród zgłoszonych są też Julia Oczachowska czy Rozalia Gruszczyńska – zaznacza prezes Łukaszewski.", "Na kortach Centrum Tenisowego Sobota również nie zabraknie krajowej czołówki. Z dotychczas zgłoszonych zawodników najwyżej na liście PZT, na piątym miejscu jest Michał Dembek. – U nas termin zgłoszeń mija 5 listopada, ale już mamy kilka ciekawych nazwisk, w dużej części reprezentujących młodą „falę”: Szymon Kielan, Wojciech Marek, czy Martyn Pawelski – mówi Wojciech Jaraczewski, dyrektor turnieju w Sobocie.", "Sponsorzy tytularni cyklu LOTOS PZT – Halowy Puchar Polski: Grupa LOTOS i Ministerstwo Kultury, Dziedzictwa Narodowego i Sportu. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk pokonał Andreasa Seppiego. Zwycięstwa Piter i Rosolskiej w deblu w Courmayeur", "date": "\n\t\t\t\t\t\t\t\t\t\t27 października, 2021\t\t\t\t\t", "text": ["Kacper Żuk jest obecnie, przynajmniej jeśli chodzi o ranking ATP, trzecim polskim tenisistą. W poniedziałek awansował w rankingu ATP na 163. Miejsce. Wyżej notowani są tylko Hubert Hurkacz (10. ATP) i Kamil Majchrzak (118. ATP). Jest teraz zaledwie o jedną lokatę niżej, niż prawie dokładnie rok temu, kiedy zajmował najwyższą w karierze 162 lokatę. Bardzo możliwe, że życiówkę osiągnie w kolejnym notowaniu rankingu, bowiem bardzo dobrze spisuje się w Wolffkran Open, halowej imprezie ATP Challenger Tour na kortach dywanowych w niemieckiej miejscowości Ismaning.", "Na początek 22-letni Polak pewnie pokonał po 66. minutach 6:2, 6:4 Ukraińca Witalija Saczkę (244. ATP), a w środę zwyciężył turniejową „trójkę”, rutynowanego Włocha Andeasa Seppiego. Seppi (obecnie 98. ATP) wprawdzie najlepsze lata kariery ma już chyba za sobą (w 2013 roku był 18. rakietą globu), ale w tenisa dobrze grać potrafi, o czym dobitnie przekonał się niedawno Hubert Hurkacz, którego 37-letni Włoch wyeliminował z US Open 2021. Żuk stoczył z Seppim bardzo zacięty, wyrównany pojedynek i po niemal trzech godzinach walki wygrał 4:6, 6:4, 7:6 (4). W decydującym secie Seppi prowadził już z przewagą przełamania 4:1, ale Kacper Żuk odrobił stratę i o wszystkim zadecydował tie-break. Decydujący okazał się jeden jedyny mini break, którego Polak uzyskał, obejmując prowadzenie 5:3. Włoch zdobył jeszcze jeden punkt przy swoim serwisie, ale nasz reprezentant, wygrywając dwa punkty przy własnym podaniu, zwycięsko zakończył spotkanie.", "We włoskim Courmayeur, w turniuju WTA 250, w grze podwójnej występują Katarzyna Piter oraz Alicja Rosolska. Pary, z polskimi tenisistkami w składzie, odniosły w środę raczej nieoczekiwane zwycięstwa, eliminując dwie pary najwyżej rozstawione. ", "Katarzyna Piter gra we Włoszech w parze z Czeszką Renatą Voracovą. Na początek Piter i Voroncova zmierzyły się z rozstawioną z „jedynką”, parą czeską Marie Bouzkova/Lucie Hradecka, wygrywając po super tie-breaku 3:6, 7:5, 10-5. W ćwierćfinale Katarzyna Piter i Renata Voracova zmierzą się z parą chińską Wang Xinyu/ Saisai Zheng.", "Z kolei Alicja Rosolska ma w Courmayeur za partnerkę Amerykankę Inmgrid Neel. W I rundzie polsko-amerykańska para wygrała w środę 4:6, 6:3, 10-8 z duetem Nadia Kiczenok (Ukraina)/ Raluca-Ioana Olaru (Rumunia) – nr 2. turnieju), ale na swoje ćwierćfinałowe rywalki Rosolska i Neel muszą jeszcze poczekać.", "W turnieju w Courmayeur w grze pojedynczej występuje Magdalena Fręch. Łodzianka, która w I rundzie wyeliminowała Urszulę Radwańską, dopiero w środę poznała swoją przeciwniczkę w 1/8 finału. Fręch (102. WTA) zmierzy się z triumfatorką zakończonego w niedzielę turnieju na hiszpańskiej Teneryfie Amerykanką Ann Li (48. WTA), która w 1/16 finału we Włoszech nie bez problemów uporała się w trzech setach z 20-letnią Rosjanką Kamillą Rachimową, wygrywając 4:6, 6:3, 6:4.", "Pewne udziału w turnieju WTA Finals 2021 w Guadalajarze (10-17 listopada) są już Aryna Sabalenka (Białoruś), Czeszki Barbora Krejcikova i Karolina Pliskova, Greczynka Maria Sakkari, Iga Świątek oraz Hiszpanki Garbine Muguruza i Paula Badosa Gibert. Stawkę ośmiu uczestniczek ma szanse uzupełnić Estonka Anett Kontaveit, ale żeby wyprzedzić Tunezyjkę Ons Jabeur, zajmującą na ten moment ostatnią premiowaną pozycję na liście kwalifikacyjnej, musi zwyciężyć w odbywającym się obecnie turnieju Transylvania Open w rumuńskiej miejscowości Cluj-Napoca (WTA 250, kort twardy w hali, pula nagród 235,2 tys. dolarów). W środę Anett Kontaveit (14. WTA) uczyniła pierwszy krok w kierunku awansu do turnieju w Meksyku, w 1/16 finału imprezy w Rumunii wygrywając 6:3,7:5 z Serbką Aleksandrą Krunic (140. WTA). O awans do ćwierćfinału rozstawiona w Cluj-Napoca z numerem drugim Kontaveit („jedynką” jest Rumunka Simona Halep) zagra z rutynowaną Belgijką Alison van Uytvanck (61. WTA).", "W Cluj-Napoca z numerem „3” rozstawiona jest sensacyjna mistrzyni US Open 2021 Brytyjka Enna Raducanu, która już na początek miała duże problemy, pokonując Słowenkę Polonę Hercog  4:6, 7:5, 6:1. Dominacja triumfatorki z Nowego Jorku zarysowała się dopiero w trzecim secie. Turniejowa „jedynka” Simona Halep nie miała natomiast żadnych problemów ze swoją rodaczką Elenie Gabrieli Ruse, oddając tylko trzy gemy i wygrywając bardzo pewnie 6:1, 6:2.", "Oprócz Halep, Kontaveit, Raducanu i van Uytvanck, do 1/8 finału awansowały między innymi: Marta Kostiuk (Ukraina, nr 6 turnieju), Irina Bara (Rumunia, „dzika karta”), Rebecca Peterson (Szwecja) i Warwara Graczewa (Rosja, następna rywalka Simony Halep).", "Podczas gdy Hubert Hurkacz odpadł w I rundzie turnieju ATP 500 w Wiedniu, w stolicy Austrii wciąż grają wszyscy tenisiści, którzy rywalizują z Hurkaczem o udzial w ATP Finals w Turynie (14-21 listopada). Do II rundy awansowali, plasujący się na liście kwalifikacyjnej tuż przed Polakiem, Norweg Casper Ruud, zajmujący miejsce tuż za „Hubim” Włoch Jannik Sinner, a także inni zagrażający jeszcze naszemu reprezentantowi tenisiści: Brytyjczyk Cameron Norrie i Felix Auger-Aliassime z Kanady.", "Dodajmy, że jeszcze dwie wygrane Sinnera w Austrii, a w następnym tygodniu Hubert Hurkacz jeszcze się nie stanie najwyżej klasyfikowanym w rankingu ATP polskim tenisistą w historii.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięski debel Walków i Zieliński", "date": "\n\t\t\t\t\t\t\t\t\t\t28 października, 2021\t\t\t\t\t", "text": ["Szymon Walków i Jan Zieliński w turnieju Wolffkran Open zostali rozstawieni z numerem drugim. Na początek wygrali z Hindusami Jeevanem Nedunchezhiyanem i Puravem Rają 7:5, 7:6 (10), a w czwartek w ćwierćfinale mieli za rywali parę Julian Lenz (Niemcy)/Tristan-Samuel Weissborn (Austria). Polacy wygrali 7:6 (3), 6:4 i są już w półfinale. W meczu o finał Szymon Walków i Jan Zieliński zmierzą się z parą niemiecko-słowacką Andre Begemann/Igor Zelenay (nr 4. turnieju).", "To dla polskiej pary, która w sezonie 2021 odniosła już trzy zwycięstwa w w imprezach podobnej rangi wygrywając ATP Challenger Tour w Brunszwiku (pula nagród 64 640 euro), Meerbusch i Splicie (po 44 820 euro) oraz była w finałach w Bielli i Splicie (po 44 820 euro) i w półfinałach w Aix-en-Provence (132 280 euro), Lyonie (88 520 euro), Mediolanie, Zagrzebiu, Lugano i Bielli (po 44 820 euro) to ważny występ, szczególnie dla Jana Zielińskiego, który może uczynić kolejny krok na drodze do dobrego miejsca w rankingu deblistów.", "Tenisista LOTOS PZT Team. który w obecnym sezonie w parze z Hubertem Hurkaczem triumfował w turnieju w Metz, w poniedziałek awansował w najnowszym notowaniu na pozycję numer 100 w rankingu deblowego ATP Tour i po raz pierwszy w karierze znalazł się w czołowej setce deblistów świata.", "– To trochę symboliczny moment, bo wiadomo, że każdy tenisista stawia sobie za cel wejście do Top 100 na świecie, ale nie każdemu się to udaje. Mnie się udało zrealizować ten cel, ale dla mnie to dopiero pewien przystanek w karierze, bo zamierzam iść dalej. Myślę, że jest możliwe wejście do TOP 50 i regularna gra w Wielkim Szlemie – powiedział Zieliński.", "– Bierzemy udział z Szymkiem w dwóch challengerach w Niemczech i jest bardzo prawdopodobne, że na tym zakończę ten sezon. Zobaczymy, jak nam tu pójdzie, ale mam nadzieję, że w obydwu uzyskamy dobre wyniki i umocnię swoją pozycję w czołowej setce rankingu ATP. Chciałbym zakończyć rok w okolicach 95. miejsca, może nawet trochę wyżej – stwierdził Zieliński.", "– Ja obecnie nie stracę żadnych punktów, bo rok temu, mniej więcej o tej porze, chodziłem zakażenie koronawirusem. Natomiast Szymek jeszcze trochę punktów na jesieni broni, więc tym bardziej liczymy na dobre wyniki w Niemczech. On w tej chwili jest 118. na świecie, ja 100., ale to wciąż zbyt niskie rankingi, żebyśmy mogli myśleć o wspólnym występie w Australian Open 2022. Dlatego na pewno będziemy szukali partnerów, z którymi uda się nam zagrać w Melbourne – mówi Jan Zieliński.", "Plan jest ambitny, ale jego realizacja, przynajmniej na razie nie będzie łatwa, ponieważ Polacy musieliby znaleźć partnerów z TOP 50, a nawet TOP 40 rankingu deblistów a tacy tenisiści raczej już mają swoich partnerów, z którymi zamierzają zagrać w wielkoszlemowym turnieju w Australii", "Kacper Żuk (ATP. 163), który po wyeliminowaniu Ukraińca Ukraińca Witalija Saczki oraz Włocha Andreasa Seppiego awansował do ćwierćfinału, w czwartek poznał swojego przeciwnika w piątkowym meczu. Będzie nim Amerykanin Maxime Cressy (141. ATP), który pokonał Fina Otto Virtanena (377. ATP) 7:6 (5), 3:6, 7:5. Dodać trzeba, że Żuk. dzięki dobrej postawie w Niemczech, w poniedziałek najprawdopodobniej awansuje w rankingu ATP na najwyższą pozycję w karierze (dotychczas jest to 162 lokata). W przypadku  wygrania imprezy może zanotować spory awans, nawet na miejsce w okolicach 142.", "Kacper Żuk miał w Ismaning występować także w grze podwójnej (w parze z Chorwatem Borną Golo). Jednak polsko-chorwacka para, która na początek miała się zmierzyć z rozstawionymi z “jedynką” Czechem Romanem Jebavym i Duńczykiem Frederikiem zmuszona była wycofać się z imprezy, z powodu kłopotów żołądkowych Gojo.", "W czwartek oprócz pary Walków/Zieliński w Ismaning,  grała jeszcze Katarzyna Piter, która w parze z Czeszką Renatą Voroncova, zmierzyła się w ćwierćfinale gry podwójnej turnieju ATP 250 we włoskim  Courmayeur, z parą chińską Xinyu Wang/Saisai Zheng. Niestety Polka i Czeszka przegrały “na przewagi” w super tie-breaku z Chinkami i zeszły z kortu pokonane 6:4, 2:6, 10-12.", "Krzysztof Maciejewski, Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zmarł Jacek Niedźwiedzki", "date": "\n\t\t\t\t\t\t\t\t\t\t27 października, 2021\t\t\t\t\t", "text": ["Urodzony w Sopocie 7 czerwca 1951 roku Jacek Niedźwiedzki był czołowym polskim tenisistą w latach 70. W czasie swojej kariery zawodniczej toczył równe boje z Wojciechem Fibakiem i Tadeuszem Nowickim.", "W 1975 roku był w finale mistrzostw Polski rywalem Fibaka, gdy ten zdobył swój jedyny singlowy tytuł, wygrywając na kortach MKT w Łodzi 7:5, 6:1, 4:6, 6:4. W tym samym sezonie Niedźwiedzki wywalczył w parze z Tadeuszem Nowickim mistrzostwo Europy w deblu", " W grze podwójnej występował ponadto m.in. z takimi tenisistami jak: Bjoern Borg, Raul Ramirez, Yannick Noah, Jose Higueras, Vijay i Anand Amritrajowie, Ivan Lendl, Wojciech Fibak. Mając 26 lat wyjechał z Polski do Austrii.", "Po zakończeniu kariery pozostał w tenisie jako szkoleniowiec. Ma w zakresie sportu wyczynowego licencje trenerskie Niemieckiego Związku Tenisowego (DTB) i PZT", "Zajmował się graczami różnych kategorii wiekowych, w tym zawodnikami z pierwszej dziesiątki WTA czy ATP (Sylvia Hanika, Johan Kriek). Trenował austriackie drużyny daviscupowe i fedcupowe oraz męską kadrę Bahrajnu.", " finał (1977 Zurych);", " tytuł (1976 Barcelona z Wojciechem Fibakiem).", "1971–1977; 9 spotkań, 6 zwycięstw / 9 porażek – singiel 4/5, debel 2/4.", " 10.", "2 razy finalista (1975 i 1976); ", " 4 razy zwycięzca (z Tadeuszem Nowickim 1971–1973 i 1976) oraz 2 razy finalista (z Nowickim 1974 i 1975); ", " finalista (z Krystyną Pilżycówną 1968).", "3 razy zwycięzca (1972, 1975 i 1976) oraz finalista (1969); ", "3 razy zwycięzca (z Nowickim 1972, 1973 i 1976).", "2 razy zwycięzca (z Nowickim 1972 i 1973) oraz 2 razy finalista (z Nowickim 1974 i Wiesławem Gąsiorkiem 1975).", " Historia Polskiego Tenisa; historiapolskiegotenisa.pl", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "WTA i ATP Finals. Coraz mniej niewiadomych", "date": "\n\t\t\t\t\t\t\t\t\t\t26 października, 2021\t\t\t\t\t", "text": ["W turnieju WTA Finals, który odbędzie się w dniach 10-17 listopada w Guadalajarze w Meksyku pewnych udziału jest już siedem z ośmiu tenisistek. To Aryna Sabalenka (Białoruś), Czeszki Barbora Krejcikova i Karolina Pliskova, Greczynka Maria Sakkari, Iga Światek oraz Hiszpanki Garbine Muguruza i Paula Badosa Gibert,", "Jeżeli żadna z zawodniczek nie zrezygnuje, do obsadzenia zostało jedno miejsce. Stawkę uzupełnią Tunezyjka Ons Jabeur lub Estonka Anett Kontaveit (na głównym zdjęciu). Bliżej jest Tunezyjka, która jednak ryzykuje, bo wycofała się z turnieju we włoskim Courmayeur. To zwiększa szanse Kontaveit, która przedłużyła je triumfując w niedzielę w turnieju WTA 500 Kremlin Cup w Moskwie, po finałowym zwycięstwie z Rosjanką Jekateriną Aleksandrową (Estonka wygrała 4:6, 6:4,7:5 po niesamowitym “powrocie”, bo po przegranym pierwszym secie w drugim przegrywała już 0:4 z podwójną stratą serwisu, by wygrać następnych sześć gemów, a w wyrównanej trzeciej partii rozstrzygnąć finał na swoją korzyść). Żeby awansować do WTA Finals, Anett Kontaveit musi jednak wygrać jeszcze rozpoczęty w poniedziałek turniej WTA 250 w rumuńskim mieście Cluj-Napoca. Wprawdzie z imprezy wycofały się między innymi pewne już występu w Guadalajarze Hiszpanki Muguruza i Badosa Gibert, Belgijka Elise Mertens, czy Rosjanki Jekaterina Aleksandrowa i Veronika Kudermetowa, a wobec wycofania się Ons Jabeur z turnieju we Włoszech Estonka ma wszystko we własnych rękach (nie musi liczyć, że Tunezyjka odpadnie przed pófinałem), ale zadania łatwego mieć nie będzie, gdyż obsada imprezy w Rumunii jest naprawdę dość silna. W turnieju występują przecież między innymi tak dobre tenisistki jak Rumunka Simona Halep, sensacyjna mistrzyni US Open 2021 Brytyjka Emma Raducanu, Australijka Alja Tomljanovic, Ukrainka Marta Kostyuk, czy Amerykanka Bernarda Pera.", "Bardziej skomplikowana jest sytuacja, jeśli chodzi o obsadę ATP Finals w Turynie (14-21 listopada). Tu pewni udziału w imprezie są już Novak Djoković (Serbia), obrońca tytułu zdobytego w 2020 roku Rosjanin Daniił Miedwiediew, Stefanos Tsitsipas (Grecja). Alexander Zverev (NIemcy), kolejny Rosjanin Andriej Rublow i Włoch Matteo Berrettini. Zostały zatem dwa wolne miejsca, a chętnych do ich obsadzenia jest jeszcze kilku. Wystarczy zresztą spojrzeć na sytuację na liście klasyfikacyjnej Race to Turin od miejsca siódmego: 7. Casper Ruud (Norwegia) 3015 pkt., 8. Rafael Nadal (Hiszpania) 2985 pkt., (zakończył sezon.nie liczy się, bo i tak w Turynie by nie wystąpił), 9. Hubert Hurkacz 2955 pkt, 10. Jannik Sinner (Włochy) 2845 pkt., 11. Cameron Norrie (Wielka Brytania) 2795 pkt., 12. Felix Auger-Aliassime (Kanada) 2330 pkt.,13. Asłan Karacew (Rosja) 2280 pkt.", "Hubert Hurkacz zajmuje na razie ostatnią premiowana lokatę, ale przecież przewaga nad Jannikiem Sinnerem to tylko 110 punktów i Włoch może stratę odrobić i to z nawiązką już podczas trwającego obecnie turnieju ATP 500 w Wiedniu, zwłaszcza, że Hubi z imprezy w stolicy Austrii już odpadł i swojego dorobku nie powiększy. Poza Karacewem, do Wiednia przyjechali zresztą wszyscy walczący o udział w ATP Finals tenisiści. Tym ważniejsze było, żeby Hubert Hurkacz dobrze wypadł w Wiedniu, ale niestety tak się nie stanie i rywale mogą w stosunku do Hurkacza zyskać, a niektórzy (Sinner, Norrie) nawet wrocławianina na liście kwalifikacyjnej wyprzedzić. Na szczęście dla najlepszego polskiego tenisisty, wszystko rozstrzygać się będzie ostatecznie w następnym tygodniu podczas turnieju ATP 1000 w Paryżu. Tam jednak Hubert Hurkacz, jeśli chce wystąpić w Turynie, będzie już musiał wypaść lepiej niż inni pretendenci do udziału w turyńskim ATP Finals 2021.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk przegrał ćwierćfinał w Ismaning", "date": "\n\t\t\t\t\t\t\t\t\t\t29 października, 2021\t\t\t\t\t", "text": ["Piątkowy mecz od początku był bardzo wyrównany. Wprawdzie w pierwszym secie Kacper Żuk, w czwartym gemie, obronił break-pointa, generalnie jednak obaj tenisiści bardzo pewnie wygrywali swoje gemy serwisowe i nic dziwnego, że o losach partii decydował tie-break. W nim Polak na początek uzyskał mini breaka, objął prowadzenie 3:0 i przewagę długo utrzymywał. Niestety, przy stanie 6:4 nowodworzanin nie wykorzystał piłki setowej przy własnym serwisie, chwilę później jeszcze jednej przy podaniu rywala i wszystko zaczęło się od początku. Następnie, przy prowadzeniu Amerykanina 7:6, to Polak musiał bronić setbola, ale wybronił się dobrym serwisem, by wreszcie przy trzecim setbolu raz jeszcze uzyskać mini breaka i rozstrzygnąć seta na swoją korzyść po wygranej w tie-breaku 9:7. Zacięta partia trwała niemal godzinę.", "W drugim secie 22-letni nowodworzanin, który tym razem serwował jako pierwszy, stracił podanie w gemie piątym i niespełna dwa lata starszy Cressy uzyskanego prowadzenia już nie roztrwonił. Kacper Żuk walczył, w 10 gemie obronił dwa setbole, doprowadzając dwukrotnie do równowagi, ale nawet jednej szansy na przełamanie powrotne nie wypracował, przegrał seta 4:6, musiało więc dojść do decydującego seta trzeciego.", "W rozstrzygającej partii obaj tenisiści skupili się przede wszystkim na utrzymywaniu własnego serwisu i przez dwanaście gemów, żaden nie miał choćby jednego break-pointa. Po 2 godzinach i 15 minutach rywalizacji doszło zatem do decydującego o wszystkim tie-breaku. W nim jedno jedyne mini przełamanie zaliczył przy wyniku 4:3 Amerykanin, który objął prowadzenie 5:3 i przy własnym serwisie, już przy pierwszej z dwóch piłek meczowych, zwycięsko zakończył spotkanie.", "Kacprowi Żukowi bardzo niewiele zabrakło do sukcesu, ale mimo porażki i tak ma duże szanse, żeby w najbliższym notowaniu rankingu ATP znaleźć się najwyżej w karierze. Na razie „życiówka” Żuka to 162. miejsce.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz walczy o ATP Finals. Od poniedziałku turniej w Wiedniu", "date": "\n\t\t\t\t\t\t\t\t\t\t24 października, 2021\t\t\t\t\t", "text": ["Turniej Nitto ATP World Tour Finals 2021 odbędzie się w dniach 14-21 listopada w Turynie. Na razie pewnych udziału w imprezie w stolicy prowincji Piemont jest pięciu tenisistów: Serb Novak Djoković, Rosjanin Daniił Miedwiediew, który będzie bronił tytułu zdobytego w 2020 roku w Londynie, Grek Stefanos Tsitsipas, Rosjanin Andriej Rublow oraz Niemiec Alexander Zverev. Niemal pewny występu w Turynie może już być Włoch Matteo Berrettini. O pozostałe dwa wolne miejsca wciąż toczyć się jeszcze natomiast będzie rywalizacja, a kandydatów jest przynajmniej kilku. Na ten moment dwa ostatnie miejsca gwarantujące udział w imprezie w Turynie zajmują Norweg Casper Ruud i Hubert Hurkacz (plasujący się na premiowanym miejscu przed Polakiem Hiszpan Rafael Nadal z powodu kontuzji zakończył już sezon, w Turynie na pewno nie zagra więc można go pominąć). Realnie o  grze w ATP Finals mogą myśleć jeszcze również, chociażby Włoch Jannik Sinner, który w mijającym tygodniu zmniejszył straty do rywali po dobrym występie w turnieju ATP 250 w Antwerpii (wygrał w finale z Diego Schwartzmanem z Argentyny 6:2, 6:2), sensacyjny triumfator 2021 Paribas Open w Indian Wells Brytyjczyk Cameron Norrie, Kanadyjczyk Felix Auger-Aliassime, czy Rosjanin Asłan Karacew, który, podobnie jaj Sinner, zmniejszył w mijającym tygodniu straty do konkurentów dzięki udanemu występowi w turnieju ATP w Moskwie (w finale pokonał Chorwata Marina Cilica 6:2, 6:4).", "Rozpoczynający się w poniedziałek halowy turniej ATP 500 (nawierzchnia twarda) w Wiedniu ma bardzo silną obsadę. Wystarczy podać, że Hubert Hurkacz, w rankingu ATP plasujący się przecież obecnie w TOP 10 (na dziesiątej pozycji) w stolicy Austrii rozstawiony jest z numerem piątym (turniejowa “jedynka” to trzeci w rankingu ATP Stefanos Tsitsipas), a wyżej od Polaka notowani są jeszcze Alexander Zverev, (4. ATP), Matteo Berrettini (7. ATP) i Casper Ruud (9. ATP).", "Odbyło się już losowanie drabinki turnieju Erste Bank Open w Wiedniu, wiadomo więc już na kogo może trafić najlepszy obecnie polski tenisista. A łatwo mieć wrocławianin nie będzie.", "Już w pierwszej rundzie przeciwnikiem Huberta Hurkacza będzie trzykrotny mistrz turniejów wielkoszlemowych, były lider rankingu ATP Brytyjczyk Andy Murray. Hurkacz wprawdzie w bieżącym roku dwukrotnie wygrał już z Brytyjczykiem, który po problemach zdrowotnych nie prezentuje już tej klasy co w najlepszych latach kariery (w Wiedniu grać będzie dzięki “dzikiej karcie”) lecz nie jest to łatwy rywal. Zwłaszcza, że Szkot stopniowo wraca do coraz lepszej dyspozycji. W Cincinnati oraz zupełnie niedawno w Metz, gdzie Hubi wygrał cały turniej, lepszy w konfrontacji obu tenisistów był Polak, ale podobnie jak we wspomnianych meczach, także i tym razem Hubert Hurkacz musi się liczyć z trudną przeprawą.", "Jeżeli Hubert Hukacz, który w imprezie w Wedniu wystąpi po raz trzeci (w 2019 roku odpadł w I rundzie, natomiast w sezonie 2020 wygrał jeden mecz) przejdzie pierwszą rundę, dalej też nie będzie miał łatwo, gdyż na jego drodze stanie ćwierćfinalista US Open 2021, rewelacyjny Hiszpan Carlos Alcaraz albo Brytyjczyk Daniel Evans. Z kolei w ewentualnym ćwierćfinale rywalem wrocławianina może być między innymi rozstawiony z “trójką”, wyżej notowany w rankingu ATP (ATP 7) Włoch Matteo Berrettini.", "W ewentualnych kolejnych rundach również czekają na najlepszego obecnie polskiego tenisistę wymagający przeciwnicy. Gdyby Hurkacz znalazł się w półfinale, możliwy jest mecz z mistrzem olimpijskim z Tokio, Niemcem Alexandrem Zverevem. Rywalami Polaka na tym etapie mogą być także Brytyjczyk Cameron Norrie i Kanadyjczyk Felix Auger-Aliassime, konkurenci w rywalizacji o przepustkę do ATP Finals 2021 w Turynie.", "W wiedeńskim turnieju wystąpią także inni pretendenci do występu w Turynie, którzy znaleźli się w drugiej połówce drabinki: Casper Ruud i Jannik Sinner. Oni na siebie mogą trafić w ćwierćfinale. W ćwiartce najwyżej rozstawionego Stefanosa Tsitsipasa, który już na początek zmierzy się z pogromcą Huberta Hurkacza w Indian Wells Bułgarem Grigorem Dimitrowem, są turniejowa “ósemka” Argentyńczyk Diego Sebastian Schwartzman i młody utalentowany Włoch Lorenzo Musetti. W półfinale Grek może się spotkać z Ruudem bądź Sinnerem.", "Emocji na pewno w stolicy Austrii nie zabraknie, a skoro wystąpią w Wiedniu praktycznie wszyscy tenisiści liczący się jeszcze w rywalizacji o udział w ATP Finals, niektórzy po turnieju w Wiedniu będą bliżej Turynu, niektórzy dalej. A rozstrzygnięcia i tak zapadną dopiero w Paryżu, gdyż na liście kwalifikacyjnej do ATP Finals różnice punktowe między rywalizującymi tenisistami nie są duże, zaś punktów do zdobycia w Wiedniu i Paryżu sporo.", "Podajemy jeszcze wyniki losowania drabinki turnieju Erste Bank Open,  w Wiedniu (ATP 500, kort twardy w hali, pula nagród 1,837 mln euro)", "Stefanos Tsitsipas (Grecja, 1) – Grigor Dimitrow (Bułgaria)", "Dusan Lajović (Serbia) – Q", "Gael Monfils (Francja) – Lorenzo Musetti (Włochy, WC)", "Fabio Fognini (Włochy) – Diego Schwartzman (Argentyna, 8)", "Casper Ruud (Norwegia, 4) – Lloyd Harris (RPA)", "Lorenzo Sonego (Włochy) – Cristian Garin (Chile)", "Dennis Novak (Austria, WC) – Q", "Reilly Opelka (USA) – Jannik Sinner (Włochy, 7)", "Hubert Hurkacz (Polska, 5) – Andy Murray (Wielka Brytania, WC)", "Carlos Alcaraz (Hiszpania) – Daniel Evans (Wielka Brytania)", "Nikołoz Basilaszwili (Gruzja) – Pablo Carreno Busta (Hiszpania)", "Q – Matteo Berrettini (Włochy, 3)", "Felix Auger-Aliassime (Kanada, 6) – Ricardas Berankis (Litwa)", "Cameron Norrie (Wielka Brytania) – Marton Fucsovics (Węgry)", "Alex de Minaur (Australia) – Q", "Filip Krajinović (Serbia) – Alexander Zverev (Niemcy, 2)", "Kwalifikacje zakończą się w niedzielę 24 października, spotkania I rundy zaplanowano na poniedziałek i wtorek 25/26 października. W kwalifikacjach nie bierze udziału żaden polski tenisista.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuły Michalskiego i Kubki w cyklu ITF", "date": "\n\t\t\t\t\t\t\t\t\t\t24 października, 2021\t\t\t\t\t", "text": ["Michalski nie miał sobie równych w tureckiej Antalyi (pula nagród 15 tys. dol.), gdzie był rozstawiony z numerem drugim. W niedzielnym finale pewnie pokonał turniejową „jedynkę” – Rumuna Nicholasa Davida Ionela 6:3, 6:4. W ten sposób odnotował trzecie w karierze zwycięstwo singlowe w cyklu ITF, po dwóch wygranych w Kairze w 2019 roku (ma też w dorobku pięć tytułów deblowych).", "Wcześniej Polak, również nie tracąc seta, odprawił z przysłowiowym kwitkiem kolejno: Czecha Antonina Bolardta 6:3, 6:2; Rosjanina Andrieja Czepelewa 6:2, 6:2, Węgra Gergelya Madarasza 6:4, 6:4 oraz Argentyńczyka Juana Pabla Paza 6:3, 6:2.", "Widać, że forma tenisisty LOTOS PZT Team rośnie, bo przed tygodniem w Antalyi triumfował w grze podwójnej, a w singlu dotarł do ćwierćfinału. Tym razem skupił się na grze pojedynczej.", "Niedziela okazała się szczęśliwa także dla Martyny Kubki, która razem z reprezentantką Kazachstanu – Żibek Kulambajewą triumfowała w turnieju ITGF W25 w Karagandzie (pula nagród 25 tys. dol.). W finale tenisistki rozstawione z numerem czwartym okazały się lepsze od pary serbsko-estońskiej Tamara Curović i Elena Malygina 7:5, 6:4.", "Droga Polki i Kazaszki do tytułu nie była łatwa, a szczególnie w dwóch pierwszych meczach, w których pokonały nie bez trudu: Rosjanki Jekaterinę Kazionową i Jekaterinę Makarową 6:2, 2:6, 12-10 oraz Rosjankę Wladę Kowal i Słowaczkę Viktorię Morvayovą 4:6, 6:2, 10-6. W półfinale wygrały z Rosjankami Poliną Kudermetową i Jekateriną Reyngold 6:4, 7:6. W singlu Martyna odpadła w drugiej i zarazem decydującej rundzie eliminacji.", "To piąty w tym roku triumf w grze podwójnej zawodniczki LOTOS PZT Team, a trzeci zdobyty w Kazachstanie i zarazem z Kulambajewą – po dwóch zwycięstwach w Szymkencie (obydwa ITF W15). Była też najlepsza w imprezach ITF W25 w Wiedniu i Wrocław World Cup (z Anną Hertel), zaliczanym do LOTOS PZT Polish Tour – Narodowy Puchar Polski 2021.   ", "Coraz odważniej w gronie seniorów rozpycha się Maks Kaśnikowski, który miał możliwość występu w imprezie ITF M15 w Gironie (z pulą nagród 15 tys. dol.) dzięki wysokiej pozycji w rankingu juniorskim. 18-letni tenisista LOTOS PZT Team po raz pierwszy osiągnął w tym cyklu półfinał.", "W drodze do niego pokonał kolejno Gruzina Aleksandra Metreweliego 5:7, 6:2, 7:5; Argentyńczyka Fermina Tentiego 6:3, 6:4 oraz najwyżej rozstawionego Rosjanina Iwana Gachowa 4:6, 7:5, 7:5. Walkę o miejsce w półfinale przegrał z Hiszpanem Polem Toledo-Bague 3:6, 2:6.", "Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz odpadł z turnieju w Wiedniu. Przegrał z Andy Murray’em", "date": "\n\t\t\t\t\t\t\t\t\t\t25 października, 2021\t\t\t\t\t", "text": ["– Wiem co muszę poprawić w swojej grze, żeby nie tylko nawiązywać walkę z zawodnikami ze ścisłej czołówki, ale żeby ponownie móc z nimi wygrywać. Przede wszystkim muszę wykorzystywać szanse jakie się przede mną pojawiają w trakcie spotkań – mówił niedawno Andy Murray po odpadnięciu z poprzedniego turnieju. Tym razem, choć też nie ustrzegł się błędów, rzeczywiście swoje szanse wykorzystał lepiej od Polaka i to przyniosło mu końcowy sukces.", "W pierwszej partii o wyniku rozstrzygnęło jedno jedyne przełamanie, które w gemie dziewiątym uzyskał Szkot. Andy Murray objął wówczas prowadzenie 5:4 i przy własnym serwisie pewnie zakończył seta. Serwis był zresztą bardzo silną bronią Brytyjczyka w poniedziałkowym meczu, gemy przy własnym podaniu były lider rankingu ATP wygrywał w zdecydowanej większości bardzo pewnie.", "W secie drugim Brytyjczyk nie był już tak bezbłędny, ale Hurkacz nie zdołał tego zdyskontować. W gemie szóstym Hubi nie wykorzystał aż czterech break-pointów, w tym trzech z rzędu przy prowadzeniu 40:0,  w gemie ósmym nie wykorzystał jeszcze jednego, a że przełamań nie było w ogóle, seta rozstrzygał tie-break.", "W tie-breaku Polak od początku musiał “gonić” wynik, kilka razy razy odrabiał mini-breaka, sam wyszedł na prowadzenie 5:4, przy wyniku  6:5 dla Brytyjczyka obronił meczbola kapitalnym bekhenden wzdłuż linii, by wreszcie przechylić szalę zwycięstwa na swoją korzyść .", "Decydująca partia zaczęła się od pierwszej i jak się okazało jedynej w tym meczu straty serwisu przez Murray’a, ale nie był to wcale  moment bardzo istotny dla losów meczu, gdyż już  w następnym gemie Szkot stratę odrobił i decydujące okazało się dopiero przełamanie na korzyść Murray’a w gemie szóstym, gdyż tego prowadzenia Brytyjczyk już nie oddał. W ostatnim gemie Polak znowu obronił meczbola, potem mógł jeszcze odwrócić być może losy spotkania, ale nie wykorzystał dwóch break-pointów i wreszcie “poległ” po asie serwisowym rywala.", "Wszystko skończyło się niestety porażką Hurkacza, która w kontekście rywalizacji o awans di ATP Finals w Turynie może okazać się bardzo kosztowna.", "W 1/8 finału przeciwnikiem Andy’ego Murray’a będzie18-letni Hiszpan Carlos Alcaraz (42. WTA), jedna z rewelacji US Open 2021,  ćwierćfinalista wielkoszlemowego turnieju w Nowym Jorku. W poniedziałek Alcaraz nadspodziewanie pewnie wygrał z wyżej notowanym w rankingu Brytyjczykiem Danielem Evansem (24. ATP) 6:4, 6:3, Evans zaprzepaścił szanse przede wszystkim w pierwszym secie, w którym jako pierwszy przełamał serwis rywala.", "W innych poniedziałkowych meczach I rundy wiedeńskiego turnieju Gruzin Nikoloz Basilaszwili (25.ATP), finalista 2021 Paribas Open w Indian Wells, pokonał w trzech setach 7:5, 4:6, 6:3, Hiszpana Pablo Carreno-Bustę (18. ATP), a Australijczyk Alex de Minaur (32. ATP) wygrał 6:3, 7:6 (3) z reprezentantem RPA Kevinem Andersonem (61. ATP), finalistą US Open 2017 i Wimbledonu 2018.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Hurkacz zachowali wysokie pozycje", "date": "\n\t\t\t\t\t\t\t\t\t\t25 października, 2021\t\t\t\t\t", "text": ["Hubert Hurkacz, który w poprzednim notowaniu rankingu ATP  zadebiutował w TOP-10 wyrównując osiągnięcie Wojciecha Fibaka, który w 1977 roku plasował się na 10 pozycji, wprawdzie w minionym tygodniu nie grał, ale wydawało się że już w poniedziałek awansuje na dziewiąte miejsce stając się najwyżej klasyfikowanym polskim tenisistą w historii. Ostatecznie tak się jednak nie stało, bowiem Austriak Dominic Thiem stracił co prawda 500 punktów za tytuł zdobytych w 2019 roku w Wiedniu i zostałby wyprzedzony przez Polaka, ale zyskał z kolei 90 punktów za ćwierćfinał w Wiedniu w roku 2020 i dlatego wciąż pozostał przed Hurkaczem, mając od Polaka 27 punktów więcej. Najwyżej klasyfikowanym polskim tenisistą w historii Hubi może ostatecznie zostać w następny poniedziałek, bo wówczas na pewno wyprzedzi Thiema, ale wszystko zależeć będzie od zaczynającego sie właśnie turnieju ATP 500 w Wiedniu, gdyż Hurkacz tylko o nieco ponad 100 punktów wyprzedza Włocha Jannika Sinnera (w stolicy Austrii triumf w turnieju “wyceniany” jest na 500 punktów, finał – 300, półfinał – 180, zaś 1/4 fonału 90) – 90.", "1. Novak Djoković (Serbia) 11 430 pkt; 2. Daniił Miedwiediew (Rosja) 9 630 pkt.; 3.. Stefanos Tsitsipas (Grecja) 7 930 pkt; 4. Alexander Zverev (Niemcy) 6 680 pkt; 5. Rafael Nadal (Hiszpania) 5 635 pkt.; 6. Andriej Rublow (Rosja) 5 560 pkt; 7. Matteo Berrettini (Włochy) 4 688 pkt; 8. Casper Ruud (Norwegia) 3 615 pkt; 9. Dominic Thiem (Austria)  3 405 pkt., 10. Hubert Hurkacz 3 378 pkt; .", "Miejsca pozostałych Polaków w TOP 505 (taką lokatę zajmuje 14. niegdyś w rankingu Jerzy Janowicz:", "118. Kamil Majchrzak 660 pkt., 163. Kacper Żuk 421 pkt., 459. Daniel Michalski 80 pkt., 462. Paweł Ciaś 78 pkt., 505. Jerzy Janowicz (Polska) 68", "W rankingu WTA Iga Świątek zachowała 11. miejsce, natomiast niewielki spadek zanotowały dwie inne czołowe polskie tenisistki: Magda Linette i Magdalena Frech. Linette spadła o dwie lokaty i jest teraz 54, natomiast Fręch, która zaliczyła spadek o trzy pozycje, wypadła z TOP-100 i jest obecnie 102.", "1. Ashleigh Barty (Australia) 9076 pkt., 2. Aryna Sabalenka (Białoruś) 6750 pkt., 3. Karolina Pliskova (Czechy) 5320 pkt., 4. Barbora Krejcikova (Czechy) 4708 pkt., 5. Garbine Muguruza (Hiszpania) 4425 pkt., 6. Elina Switolina (Ukraina) 4096 pkt.,7. Maria Sakkari (Grecja) 4005 pkt., 8. Ons Jabeur (Tunezja) 3455 pkt.,9. Belinda Bencić (Szwajcaria) 3365 pkt., 10. Naomi Osaka (Japonia) 3326 pkt., 11. Iga Świątek 3306 pkt., 12. Angelique  Kerber (Niemcy) 3265 pkt., 13. Paula Badosa (Hiszpania) 3248 pkt., 14. Anett Kontaveit (Estonia) 3136 pkt., 15. Sofia Kenin (USA) 3130 pkt.", "… 54. Magda Linette  1147 pkt., 102. Magdalena Fręch 773 pkt., 159. Katarzyna Kawa 463 pkt., 210. Urszula Radwańska 332 pkt., 347. Maja Chwalińska 179 pkt., 399. Weronika Falkowska  135 pkt., 469. Katarzyna Piter 101 pkt.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fręch kontra Ula Radwańska w Courmayeur. Hurkacz z Murray’em gra późnym popołudniem w Wiedniu", "date": "\n\t\t\t\t\t\t\t\t\t\t25 października, 2021\t\t\t\t\t", "text": ["W poniedziałek późnym popołudniem polskiego czasu Hurkacz rozegra spotkanie I rundy turnieju Erste Bank Open, w Wiedniu (ATP 500, kort twardy w hali, pula nagród 1,837 mln euro). Rywalem Polaka będzie trzykrotny mistrz turniejów wielkoszlemowych, dwukrotny mistrz olimpijski w grze pojedynczej, były lider rankingu ATP Brytyjczyk Andy Murray. Obaj tenisiści zmierzą się za sobą po raz trzeci w 2021 roku (w Cincinnati oraz w Metz lepszy był Polak, który w obu przypadkach wygrywał 7:6, 6:3).", "Mecz Polaka z Brytyjczykiem rozpocznie się najwcześniej o godzinie 17.30. Początek rywalizacji na korcie centralnym w Wiedniu o godzinie 14, ale spotkanie Hurkacz – Andy Murray będzie trzecim w kolejności. Najpierw na kort wyjdą Nikoloz Basilaszwili (Gruzja) i Pablo Carreno Busta (Hiszpania), następnie Carlos Alcaraz (Hiszpania) i Daniel Evans (Wielka Brytania) i dopiero, ale nie przed 17. 30 – Hubert Hurkacz i Andy Murray.", "Dodać można, że Polak i Brytyjczyk w momencie rozpoczęcia meczu będą już znali rywala w II rundzie, będzie nim bowiem zwycięzca poprzedzającego ich pojedynek spotkania Carlos Alcaraz – Daniel Evans.", "Mecz Huberta Hurkacza w Wiedniu nie będzie jednak jedynym poniedziałkowym polskim wydarzeniem na światowych kortach. W I rundzie pierwszej edycji Courmayeur Ladies Open 2021 (korty twarde w hali, 235,238 tys. w puli nagród) Magdalena Fręch, która znalazła się w głównej drabince imprezy bezpośrednio, zmierzy się z Urszulą Radwańską, która gra w turnieju we Włoszech jako lucky loser (przegrała w finale eliminacji). Początek tego meczu około godziny 14.30 -15.", "Dodać jeszcze należy, że w Courmayeur w grze podwójnej wystąpią Katarzyna Piter i Alicja Rosolska. Piter mieć będzie za partnerkę Czeszkę Renatę Voracovą, a Rosolska zagra w parze z Amerykanką Ingrid Neel.  Na początek (ale nie w poniedziałek) Piter i Voracova zmierzą się z Czeszkami Marie Bouzkovą i Lucie Hradecką (nr 1 turnieju), natomiast Rosolska i Neel trafią na Ukrainkę Nadię Kichenok i Rumunkę Ralucę Olaru (nr 2).", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fręch lepsza od. U. Radwańskiej w meczu Polek w Courmayeur", "date": "\n\t\t\t\t\t\t\t\t\t\t25 października, 2021\t\t\t\t\t", "text": [".", "Urszula Radwańska w turnieju we Włoszech wystąpiła jako lucky loser (przegrała w finale eliminacji). Rywalizacja na korcie była bardziej wyrównana niż wskazywałby suchy wynik, wiele gemów było wyrównanych, ale najważniejsze piłki w większości wygrywała łodzianka. W pierwszym secie Fręch już w gemie otwarcia przełamała podanie Urszuli Radwańskiej i przewagi nie roztrwoniła, jeszcze ją powiększając. W drugiej partii kluczowy okazał gem piąty, w którym Urszula Radwańska (niegdyś 29. WTA) straciła serwis, bo chociaż miała jeszcze swoje szanse, strat nie zdołała już odrobić.", "Następną rywalką Magdaleny Fręch będzie zwyciężczyni meczu między Rosjanką Kamillą Rachimową (118.WTA), a rozstawioną w imprezie z numerem “9” triumfatorką zakończonego w niedzielę turnieju na hiszpańskiej Teneryfie Amerykanką Ann Li (od poniedziałku 48. WTA).", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Muguruza nie wyprzedziła Świątek", "date": "\n\t\t\t\t\t\t\t\t\t\t22 października, 2021\t\t\t\t\t", "text": ["Awansując do półfinału w Moskwie niewielkie szanse na udział w WTA Finals zachowała jeszcze, przedłużając swoje nadzieje, Anett Kontaveit, przy czym to nie Estonka (w przyszłym tygodniu ma zagrać w Cluj-Napoca), a Muguruza oraz kolejna Hiszpanka Paula Badosa Gibert oraz Tunezyjka Ons Jabeur bardziej zagrażają Idze Światek, gdyż mogą wyprzedzić Polkę. Stanie się tak. jeśli Muguruza odniesie potrzebne jedno zwycięstwo w rumuńskim Cluj-Napoca, Tunezyjka wygra w przyszłym tygodniu turniej WTA 250 we włoskim Courmayeur, a Badosa Gibert, co najmniej  dotrze do finału w Cluj-Napoca. Wówczas Idze Świątek w WTA Finals w Guadalajarze, pozostałaby rola rezerwowej.", "Polka może natomiast znaleźć się wśród pełnoprawnych uczestniczek WTA Finals 2021 także, jeśli z udziału w turnieju zrezygnuje pewna już awansu od dłuższego czasu liderka rankingu WTA, otwierająca również listę kwalifikacyjną do WTA Finals Australijka Ashleigh Barty.", "Tymczasem definitywnie szanse na awans do WTA Finals straciła w piątek Rosjanka Anastasija Pawluczenkowa (16. WTA), po porażce w ćwierćfinale w Moskwie 4:6, 2:6 z Czeszką Marketą Vondrousovą (WTA 35). Czeszka, finalistka French Open 2019, będzie półfinałową rywalką Anett Kontaveit. W drugim półfinale Rosjanka Jekaterina Aleksandrowa zmierzy się z Greczynką Marią Sakkari. (Aleksandrowa w ćwierćfinale pokonała wiceliderkę rankingu WTA Białorusinkę Aryną Sabalenkę 6:2, 6:4, natomiast Sakkari wygrała 6:4, 6:4 z Rumunką Simoną Halep).", "Pewne udziału w WTA Finals 2021 są już Ashleigh Barty (wciąż nie podjęła decyzji czy w Meksyku wystąpi). Aryna Sabalenka. Czeszki Barbora Krejcikova i Karolina Pliskova oraz Maria Sakkari.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek blisko WTA Finals w Guadalajarze", "date": "\n\t\t\t\t\t\t\t\t\t\t20 października, 2021\t\t\t\t\t", "text": ["Po prestiżowym turnieju 2021 BNP Paribas Open w Indian Wells rangi WTA 1000 do grona zawodniczek z pewnym już awansem dołączyła Czeszka Karolina Pliskova, pewne kwalifikacji są już zatem cztery tenisistki: Ashleigh Barty (Australia). Aryna Sabalenka (Białoruś) oraz Czeszki Barbora Krejcikova o Karolina Pliskowa, o pozostałe cztery miejsca ubiega się zaś jeszcze praktycznie pięć zawodniczek: Iga Świątek, Greczynka Maria Sakkari, Hiszpanki Garbine Muguruza i Paula Badosa Gibert oraz Tunezyjka Ons Jabeur. Iga Świątek, która w Indian Wells odpadła w IV rundzie na liście klasyfikacyjnej obejmującej wyłącznie wyniki roku 2021, stanowiącej podstawę kwalifikacji, przesunęła się na piątą pozycję wyprzedzając Sakkari i Muguruzę, ale całkowicie pewna występu w Guadalajarze jeszcze być nie może, ponieważ jej przewaga nad dziewiątą Ons Jabeur to tylko i aż 206 punktów. Sytuację w rywalizacji o udział w WTA Finals skomplikował triumf w Indian Wells Hiszpanki Pauli Badosy Gibert, która powiększyła swój dorobek o 1000 punktów i przesunęła się na ósmą pozycję, ostatnią gwarantującą udział w turnieju w Meksyku.", "1. Ashleigh Barty (Australia) 6411 pkt. – kwalifikacja. 2. Aryna Sabalenka (Białoruś) 4669 pkt. – kwalifikacja, 3. Barbora Krejcikova (Czechy) 4518 pkt. – kwalifikacja, 4. Karolina Pliskova (Czechy) 4036 pkt. – zakwalifikowana, 5. Iga Świątek 3226 pkt., 6. Maria Sakkari (Grecja) – 3157 pkt., 7. Garbine Muguruza (Hiszpania) – 3150 pkt., 8. Paula Badosa Gibert (Hiszpania) – 3112 pkt., 9. Ons Jabeur (Tunezja) – 3020 pkt., 10. Naomi Osaka (Japonia) – 2771 pkt.", "Naomi Osakę można pominąć, gdyż Japonka, która miałaby jeszcze szanse zagrać w WTA Finals, ostatni raz pojawiła się na korcie podczas Igrzysk Olimpijskich w Tokio, nie gra w jesiennych imprezach i raczej nie myśli również o występie w Guadalajarze.", "Niezwykle istotne jest także, czy do Meksyku zdecyduje się polecieć borykająca się z kłopotami zdrowotnymi liderka rankingu WTA i listy kwalifikacyjnej Asleigh Barty, czy skupi się już wyłącznie na przygotowaniach do Australian Open 2022, gdyż jedno miejsce w WTA Finals 2021 by się zwolniło.", "Punkty do rankingu można zdobywać jeszcze przez dwa tygodnie. Przede wszystkim w turnieju rangi WTA 500 w Moskwie oraz w imprezach rangi 250 (zwyciężczyni otrzymuje 280 punktów rankingowych) na Teneryfie (Hiszpania), w rumuńskim Cluj-Napoca oraz włoskim Courmayeur. Dwie pierwsze z wymienionych imprez już trwają, turnieje w Cluj-Napoca oraz Courmayeur rozegrane zostaną w następnym tygodniu.", "Iga Świątek na razie pozostała w USA, podczas, gdy jej rywalki szukają potrzebnych punktów. Tymczasem skomplikowała się sytuacja Ons Jabeur, która we wtorek poddała swój mecz I rundy turnieju w Moskwie. Tunezyjka przegrywała z Rosjanką Jekateriną Aleksandrową 1:6, 0:1, po czym skreczowała. Jabeur, która dotarła do półfinału w Indian Wells, gdzie w sobotę nie sprostała Pauli Badosie Gibert, walcząc o awans do WTA Finals musiała udać się od razu w podróż do stolicy Rosji, ale wygląda na to, że dla jej organizmu gra już we wtorek na innym kontynencie okazała się zbyt dużym wyzwaniem. To oznacza, że strata Tunezyjki do Igi Świątek na liście kwalifikacyjnej to wciąż zatem 206 punktów. To z kolei oznacza, że. aby Polka nie zakwalifikowała się do turnieju WTA Finals w Guadalajarze, Ons Jabeur musi wygrać w przyszłym tygodniu turniej w Courmayeur, z kolei Paula Badosa Gibert zwyciężyć w Cluj. Oczywiście wciąż nie wiadomo, czy w Meksyku wystąpi Ashleigh Barty, bo gdyby jednak Australijki w Guadalajarze zabrakło, najlepsza obecnie polska tenisistka już byłaby pewna, że w Meksyku zagra. Warto też pamiętać, że na razie za Polką na liście kwalifikacyjnej są także Maria Sakkari i Garbine Muguruza, przy czym one tenisistkę z Raszyna raczej na pewno wyprzedzą. Maria Sakkari potrzebuje do tego jednego zwycięstwa w Moskwie (zagra w II rundzie z Anną Kalinskają) lub awansu do półfinału w Courmayeur. Natomiast Garbine Muguruza, ktoar w środę wygrała w stolicy Rosji z Czeszka Terezą Martincovą też potrzebuje jeszcze jednej wygranej. Tak czy inaczej, awans Igi Świątek do WTA Finals 2021 jest bardzo blisko.", "We wtorek na oficjalnej stronie WTA Tour ukazała się informacja, że w Meksyku wystąpić mają: Aryna Sabalenka, Karolina Pliskova, Barbora Krejcikova, Maria Sakkari, Garbinie Muguruza, Iga Świątek, Paula Badosa Gibert oraz …. Ukrainka Elina Switolina. Czyżby zatem było już pewne, ze ani Ashleigh Barty, ani Ons Jabeur w Meksyku wystąpić nie będą w stanie?", "– Jak blisko jesteśmy gry w finałach WTA? Jednocześnie bardzo blisko i bardzo daleko – mówi trener Igi Świątek Piotr Sierzputowski. – Może być tak, że nie przed turniejem w Meksyku zagramy nigdzie, a Iga i tak bez problemu wejdzie do ósemki, a może zagrać, ale mimo to skończyć dziewiąta, bo czołówka jest w tym momencie bardzo ciasna – tłumaczy.", "– Moskwa nie wchodziła w grę. Czekałaby nas długa podróż z Kalifornii, duża zmiana pogody i czasu. Nie ma tam też Badosy, za to zgłosiły się Sakkari, Muguruza i Jabeur. Jabeur już odpadła i żeby wyprzedzić Igę, musi wygrać przyszłotygodniową “250” w Courmayeur. Sakkari do znalezienia się przed Igą i awansu potrzebuje jeszcze jednej wygranej w Moskwie, Muguruza dwóch. Nie jest to dla nich ogromne wyzwanie, ale z drugiej strony same im się te mecze nie wygrają – mówi trener naszej najlepszej tenisistki..", "Trener Igi Świątek wylicza, że Iga jest w tej chwili o 20 punktów od awansu do WTA Finals. Pytanie brzmi, czy zdecyduje się gdzieś po te punkty jechać. Jej obóz nie podjął jeszcze decyzji, czy najlepsza polska tenisistka wróci do Europy, by wystąpić w jednym z przyszłotygodniowych turniejów rangi 250.", "– To wiązałoby się z powrotem do Europy, a potem czwartą w tym roku podróżą do Ameryki Północnej i ponowną adaptacją włącznie, a to duże obciążenia dla organizmu. Iga najprawdopodobniej do Guadalajary i tak będzie musiała przylecieć, jeśli nie jako uczestniczka, to jako rezerwowa. Musimy oszacować zyski i straty oraz możliwości, jakie mamy. Ocenić, czy wracamy, czy wolimy zaryzykować, zostać w Stanach i przez to być zależnymi od tego, co pokażą inne tenisistki. Decyzję podejmiemy na dniach – zdradza  Piotr Sierzputowski.", "Turniej WTA Finals 2021 w przeciwieństwie do ostatnich edycji, będzie rozgrywany na kortach otwartych. Na trybunach zmieści się 8 tys. widzów. Nna kortach otwartych po raz ostatni tenisistki grały w Doha w Katarze. Później w Stambule, w Singapurze i w Shenzhen zawodniczki rywalizowały w hali)", "Organizatorzy poinformowali, ile będzie wynosić pula nagród. W porównaniu z ostatnią edycją imprezy w Chinach,  spadek jest drastyczny, bo to blisko dwie trzecie. W Chinach  tenisistki dzieliły między siebie 14 mln dolarów, a zwyciężczyni, Ashleigh Barty zarobiła w 2019 roku (wtedy odbyła się ostatnia edycja) 4,42 mln dolarów. Tym razem cała pula nagród wyniesie tylko nieco więcej niż tamta premia dla Australijki. W Akron WTA Finals 2021 – tytularnym sponsorem imprezy została lokalna firma energetyczna – zawodniczki będą grały „zaledwie” o 5 mln dolarów.", "Udział w WTA Finals to oczywiście duży prestiż i miła nagroda za osiągnięcia całego sezonu, ale jak podkreśla trener Piotr Sierzputowski, nie był on dla Świątek celem samym w sobie. – My swoje cele ustalone na początku sezonu już zrealizowaliśmy. Chcieliśmy, żeby Iga poprzez swoją grę w całym sezonie ustabilizowała się na poziomie, na który weszła dzięki wygraniu French Open 2020, Myślę, że to się udało. Nie wydaje mi się, żeby dziś ktoś mógł powiedzieć, że Iga nie zasługuje na to miejsce w rankingu, na którym się znajduje. Ma bardzo ustabilizowaną, silną pozycję – podkreśla szkoleniowiec naszej najlepszej obecnie tenisistki.", "Iga Świątek, jeśli wystąpi w Guadalajarze, a wiele na to wskazuje, stanie przed szansą powtórzenia wyczynu Agnieszki Radwańskiej, która w WTA Finals triumfowała w 2015 roku.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open 2022 z certyfikatem szczepienia", "date": "\n\t\t\t\t\t\t\t\t\t\t20 października, 2021\t\t\t\t\t", "text": ["Nazwisko Djokovicia pojawia się w tej sprawie nieprzypadkowo, ponieważ Serb początkowo dał się poznać jako koronasceptyk (choć później wsparł walkę z COVID-19), a do tego nieustannie wyraża nadzieję, że szczepienie nie będzie obowiązkowe dla tenisistów.", "Premier stanu Wiktoria Daniel Andrews nie pozostawia jednak złudzeń. Zagroził, że jeśli Djoković się nie zaszczepi, nie będzie mógł wystąpić w Australian Open.", "– W kwestii szczepień nie przewiduję żadnych wyjątków – podkreślił Andrews, pytany o to, czy przewiduje jakieś odstępstwa od reguły dla niezaszczepionych sportowców. – Wirus nie wie, jaki masz ranking ani ile tytułów wielkoszlemowych. To kompletnie bez znaczenia. Musisz się zaszczepić, aby zadbać o bezpieczeństwo swoje i innych – podkreślił polityk. Według Andrewsa zawodowi sportowcy powinni być traktowani jako osoby z pozwoleniem na pracę, w związku z czym ma być od nich wymagane pełne zaszczepienie. – Nie wydaje mi się, żeby niezaszczepiony tenisista dostał wizę do tego kraju. A kiedy już dostanie wizę, będzie musiał przejść kilkutygodniową kwarantannę – zastrzegł Daniel Andrews.", "Tymczasem Djoković krytycznie wypowiedział się na temat ewentualnych decyzji dotyczących wielkoszlemowego turnieju. – Wątpię, że warunki zmienią się znacznie względem tego, co mieliśmy w zeszłym roku. Nie zabraknie ograniczeń. Jeszcze większe nie są potrzebne – stwierdził tenisista. Według Djokovicia największym problemem może być ostra izolacja, która ewentualnie może wykluczyć tenisistę nawet na dwa tygodnie z treningów. – Zawodowy sportowiec, który znajduje się na takiej kwarantannie, nie jest w stanie odpowiednio przygotować się do turnieju. Zwiększa się też ryzyko kontuzji – zaznaczył Serb.", "– Jestem rozczarowany. To jest straszne – mówi Novak Djoković.", "W środowisku tenisowym zdania na ten temat są podzielone. Przy twardym stanowisku władz w styczniowym turnieju zabraknąć może nie tylko Djokovicia. ale również innych gwiazd tenisowych kortów.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Morskie Towarzystwo Tenisowe. Czas na rozwinięcie skrzydeł", "date": "\n\t\t\t\t\t\t\t\t\t\t21 października, 2021\t\t\t\t\t", "text": [" ", "– Klub w założeniu miał przede wszystkim zarządzać turniejem Tenisowe Mistrzostwa Morskie oraz rozgrywkami ligowymi Challenge Wejher Open. Szybko jednak rozszerzyliśmy swą działalność o organizację dodatkowych turniejów o randze ogólnopolskiej. Byliśmy również gospodarzem meczów międzymiastowych Wejherowo – Lębork oraz innych imprez amatorskich. Od czerwca ubiegłego roku szkolimy też młodych zawodników – wylicza Dawid Wasiniewski, pełniący w klubie funkcję prezesa i trenera.", "Wspomniane Tenisowe Mistrzostwa Morskie to turniej, którego tradycje sięgają 1936 roku.  Przed wojną rozegrano jego cztery edycje, a stałymi jego uczestnikami byli m.in. Ignacy Tłoczyński czy Józef Hebda. W 1939 roku zagrała w nim także Jadwiga Jędrzejowska. Po wojnie odbył się jeszcze jeden turniej, w 1946 roku, a na kolejny trzeba było czekać aż do.. 2018. Jego organizatorem było już Morskie Towarzystwo Tenisowe. – Od początku łączyliśmy część zawodową (juniorską PZT) i amatorską – zapewnia Dawid Wasiniewski.", "– W tej drugiej tenisiści rywalizowali w kategorii open, w grach podwójnych i mikstach. Występowali u nas m.in. mistrzowie i finaliści Międzynarodowych Mistrzostw Polski z Gdyni z 2018 roku oraz czołówka juniorów do lat 16. W poprzednim roku rozszerzyliśmy turniej o kategorię Open PRO, którą wygrał Maciej Kos z Wejherowa. Pula nagród turnieju amatorskiego wyniosła wówczas 8 tysięcy złotych – dodaje.", "Szkolenie klub prowadzi na obiektach Gminnego Ośrodka Sportu i Rekreacji w Luzinie, na korcie orlikowym oraz w hali wielofunkcyjnej. Trenerzy mają wymagane przez PZT licencje, a zawodnicy prowadzeni wg programu Tenis10. – W związku z tym, że klub prężnie się rozwija, o czym może świadczyć choćby to, że skupiamy obecnie prawie stu zawodników z licencją PZT w różnych kategoriach wiekowych, podjęliśmy decyzję o wybudowaniu własnego ośrodka tenisowego i przenosinach z Wejherowa. Prace są w toku, a własny obiekt w przyszłości na pewno pozwoli nam na jeszcze większe rozwinięcie skrzydeł – zapewnia prezes.", "– Warto w tym miejscu zaznaczyć, że jesteśmy jednym z niewielu aktywnych w PZT klubów w okolicy. Najbliższym ośrodkiem, który współpracuje ze związkiem w zakresie organizacji turniejów jest Gdynia. Wejherowo, do czasu powstania naszego klubu, znajdowało się na peryferiach zawodowego tenisa w Polsce, a najzdolniejsi zawodnicy z tego regionu musieli jeździć do Sopotu – dodaje prezes Morskiego Towarzystwa Tenisowego, które z powodzeniem prowadzi również ligę amatorską Challenge Wejher Open.", "– Od samego początku, czyli od trzech lat cieszy się ona dużym powodzeniem wśród miłośników białego sportu. W każdej edycji rywalizuje ok. 90 osób. Nawet w ubiegłym, pandemicznym roku udało nam się zebrać 83 zawodników. W ramach ligi rozgrywany jest też turniej deblowy pod patronatem Yonex. Imprezom zawsze towarzyszył grill, poczęstunek i liczne zabawy. W związku z tym, że opuszczamy Wejherowo, to organizację tej imprezy przekazaliśmy swoim następcom, wierząc że Challenge Wejher Open nadal będzie dobrze funkcjonować  – kończy Dawid Wasiniewski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek oficjalnie w WTA Finals!", "date": "\n\t\t\t\t\t\t\t\t\t\t23 października, 2021\t\t\t\t\t", "text": ["– Chciałam przekazać wszystkim, że nie zagram już w żadnych zawodach w 2021 roku, włącznie z WTA Finals w Meksyku. To była trudna decyzja, ale muszę nadać priorytet mojemu ciału oraz regeneracji po sezonie 2021 i skupić się na jak najmocniejszym przygotowaniu do australijskiego lata – poinformowała Ashley Barty, w oświadczeniu zamieszczonym przez Tennis Australia. Australijka nie będzie zatem bronić tytułu, po który sięgnęła w 2019 roku w chińskim Shenzhen, gdzie rozegrano ostatni jak dotąd turniej WTA Finals (w roku 2020 finałowy turniej z powodu pandemii COVID -19 nie odbył się). Ashleigh Barty nie zagra także w reprezentacji Australii w finałowym turnieju Pucharu Billie Jean King (dawniej Puchar Federacji, w tenisie kobiet odpowiednik Pucharu Davisa mężczyzn), który dniach 1-6 listopada odbędzie się w Pradze", "Można jedynie dodać, że Ashleigh Barty ogłosiła swoją decyzję dzień po tym, jak w ćwierćfinale Kremlin Cup odpadła Białorusinka Aryna Sabalenka, co oznacza, że Australijka już oficjalnie została najlepszą tenisistką sezonu 2021 i to ona otrzyma nagrodę: samochód marki Porsche.", "Decyzja Ashleigh Barty oznacza, że pewnych występu w WTA Finals 2021 w Guadalajarze jest już sześć tenisistek. To Aryna Sabalenka (Białoruś), Czeszki Barbora Kraicikova i Karolina Pliskova, Greczynka Maria Sakkari, Iga Świątek oraz Hiszpanka Garbine Muguruza. Hiszpanka podobnie jak Iga Świątek skorzystała na wycofaniu się Barty, bo już jest pewna awansu do WTA Finals i nie musi już “szukać” kilkunastu punktów, o które miała jeszcze powalczyć w przyszłotygodniowym turnieju rangi WTA 250 w rumuńskim Cluj-Napoca. W zaistniałej sytuacji jest nawet bardzo prawdopodobne, że Muguruza wycofa się z tego turnieju, podobnie jak uczyniła to Maria Sakkari, gdy zapewniła sobie awans podczas rozgrywanego obecnie turnieju Kremlin Cup (WTA 500) w Moskwie.", "Do obsadzenia w stawce uczestniczek WTA Finals w Guadalajarze zostały zatem dwa miejsca, o które rywalizują jeszcze trzy tenisistki. Hiszpanka Paula Badosa Gibert obecnie ósma, a w praktyce siódma na liście kwalifikacyjnej, Tunezyjka Ons Jabeur (obecnie dziewiąta, a w praktyce ósma) oraz Estonka Anett Kontaveit. Najmniejsze szanse ma Kontaveit, która musiałaby wygrać najpierw Kremlin Cup w Moskwie (awansowała do finału imprezy w stolicy Rosji pokonując w półfinale Marketę Voundrosovą z Czech 6:3, 6:4) i jeszcze osiągnąć w przyszłym tygodniu wystarczająco dobry wynik w Cluj-Napoca, przy równoczesnym niepowodzeniu, którejś z rywalek. Badosa także wystąpi w turnieju WTA 250 w Cluj-Napoca, natomiast Ons Jabeur jest zgłoszona do turnieju WTA 250 we włoskim Courmayeur.", "Dodać jeszcze można, że gdyby z występu w Meksyku zrezygnowała jeszcze któraś z uprawnionych zawodniczek, kolejną na liście kwalifikacyjnej jest Ukrainka Elina Switolina, triumfatorka WTA Finals 2018.", "Iga Świątek, która w Guadalajarze zadebiutuje w WTA Finals, jest drugą, po Agnieszce Radwańskiej, polską tenisistką, która wystąpi w tej imprezie. Świątek stanie przed szansą powtórzenia osiągnięcia “Isi”, która triumfowała w WTA Finals 2015 w Singapurze, po finałowym zwycięstwie z Czeszką Petrą Kvitovą.", "Iga Świątek, która nie została zgłoszona do żadnego z turniejów rozgrywanych po 2021 Paribas Open w Indian Wells i pozostała w USA trochę ryzykował, gdyż nie miała jeszcze awansu do turnieju w Meksyku i była zdana na to, co zrobią rywalki, teraz znalazła się w bardzo korzystnym położeniu. Polka trenuje już w USA, w strefie czasowej i klimacie zbliżonym do Meksyku. Czeka ją stosunkowo krótki, niezbyt męczący przelot do Guadalajary, podczas gdy przeciwniczki staną przed koniecznością przejścia aklimatyzacji, odbycia znacznie dłuższych podróży. To może zadziałać na korzyść tenisistki z Raszyna.", "Polskich sympatyków tenisa, z uwagi na występ Igi Świątek. interesować będzie podczas WTA Finals 2021 przede wszystkim rywalizacja w grze pojedynczej, ale warto przypomnieć, że WTA Finals, to także rywalizacja ośmiu czołowych par deblowych sezonu. Na razie pewne występu są pary: Barbora Krejcikova/Katerina Siniakova (Czechy), Shuko Aoyama/Ena Shibahara (Japonia), Su-wei Hsieh/Elise Mertens (Tajwan, Belgia), Nicole Melichar-Martinez/Demi Schuurs (USA, Holandia) oraz Samantha Stosur/Shuai Zhang (Australia, Chiny).", "Przed największym wyzwaniem stanie zatem Barbora Krejcikova, która będzie musiała łączyć zmagania w grze pojedynczej i występami deblowymi. Czy z równym powodzeniem jak podczas French Open 2021, który zakończyła z podwójnym tytułem mistrzowskim?", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette zakończyła współpracę z Dawidem Celtem", "date": "\n\t\t\t\t\t\t\t\t\t\t22 października, 2021\t\t\t\t\t", "text": ["Reprezentantka Polski napisała w mediach społecznościowych m .in. „Dziękuję Dawid za Twój czas i pomoc w roku, który był jednym z najtrudniejszych w mojej karierze. W czasie, który był dla mnie tak trudny pomogłeś znaleźć mi pewność siebie i przekonałeś do trochę innego spojrzenia na mój tenis, perspektywy, która dzisiaj wydaje mi się tak oczywista. (…) Dziękuje za pomoc i Twój cenny czas, który mi poświęciłeś.”", "Dawid Celt jest kapitanem reprezentacji Polski kobiet w Billie Jean King Cup, prywatnie jest mężem Agnieszki Radwańskiej.", "Warto przypomnieć, że współpraca z Markiem Gellardem została zakończona w listopadzie ubiegłego roku po turnieju w Ostrawie.", "– To był dla nas udany czas. Magda wygrała trzy turnieje. Rozpoczęło się od zwycięstwa na trawie w Manchesterze, później były triumfy na Bronksie i w Hua Hin. Konsekwencją był awans w rankingu, ale przede wszystkim poprawiła się gra. To dotyczy wielu aspektów. Muszę podkreślić, że Magda jest zawodniczką, z którą świetnie się współpracuje – mówił po turnieju w Czechach Brytyjczyk w rozmowie z TVP Sport.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz w TOP 10 rankingu ATP, Świątek poza czołową “dziesiątką” WTA", "date": "\n\t\t\t\t\t\t\t\t\t\t18 października, 2021\t\t\t\t\t", "text": ["Hubert Hurkacz dzięki ćwierćfinałowi turnieju w Indian Wells przesunął się o dwie lokaty w górę i debiutuje w czołowej dziesiątce rankingu.", "– To kolejny krok do przodu w mojej karierze, z którego się bardzo cieszę. To pokazuje, że moja gra jest coraz lepsza, coraz stabilniejsza, że osiągnąłem kilka dobrych wyników. Ale oczywiście ambicje mam dużo większe i cały czas chcę iść do przodu. Na razie z wejścia do czołowej dziesiątki ATP się bardzo cieszę i wierzę, że tam zagoszczę na wiele, wiele lat i że moje wyniki w Tourze będą jeszcze lepsze. Po Indian Wells planuję kilka dni odpoczynku i przygotowań do kolejnego startu – powiedział Hurkacz.", "Najlepszy obecnie polski tenisista “wypchnął” z TOP 10 swojego idola, Rogera Federera, bez wątpienia jednego z najlepszych tenisistów w historii. Federera w czołowej dziesiątce nie ma po raz pierwszy od stycznia 2017 roku. Prowadzi wciąż Serb Novak Djoković, który powiększył przewagę nad drugim Daniiłem Miedwiediewem, ponieważ Rosjanin stracił 1000 punktów za triumf w 2019 roku w Pekinie.", "Generalnie turniej w Indian Wells nie przyniósł poważniejszych zmian w czołówce rankingu ATP. Najważniejsza to oczywiście awans do TOP 10 Hubiego i wypadnięcie z niej Rogera Federera. Ponadto miejscami zamienili się tylko Hiszpan Rafael Nadal (obecnie piąty) i Rosjanin Andrej Rublow (obecnie szósty), o jedną lokatę, na dziewiąte miejsce, awansował Norweg Casper Ruud. Hubert Hurkacz awansował o dwie lokaty, natomiast Roger Federer przesunął się o dwie pozycje w dół i jest teraz 11., tuż na wrocławianinem", "Niespodziewany triumfator 2021 BNP Paribas  Open w Indian Wells Brytyjczyk Cameron Norrie, który,  jak sam podkreślił zaraz po finale jeszcze na korcie w Kalifornii, jest po sukcesie w szoku i absolutnie nie spodziewał się zwycięstwa, zanotował spory awans o  11 miejsc i zajmuje obecnie, oczywiście najwyższą w karierze, 15. lokatę. Bułgar Grigor Dimitrow, który wygrał z Hubertem Hurkaczem w ćwierćfinale w Indian Wells, zajmuje teraz 21 pozycję (awans o siedem miejsc). Pokonany w Kalifornii w finale Gruzin Nikoloz Basilaszwili plasuje się na 27. miejscu (awans o dziewięć lokat), natomiast jedna z rewelacji kalifornijskiego turnieju Amerykanin Taylor Harry Fritz, przesunął się z 39 na 30 miejsce. Najwyżej sklasyfikowany z tenisistów amerykańskich John Isner jest 29. Jeszcze dwóch Polaków w miarę wysoko, pozostali daleko", "1. Novak Djoković (Serbia) – 11450 pkt., 2. Daniił Miedwiedwiew (Rosja) – 9630 pkt., 3. Stefanos Tsitsipas (Grecja) – 7995 pkt.,, 4. Alexander Zverev (Niemcy) – 6930 pkt., 5. Rafael Nadal (Hiszpania) -5635 pkt., 6. Andrej Rublow (Rosja) – 5560 pkt., 7. Matteo Berrettini (Włochy) – 4858 pkt., 8. Dominic Thiem (Austria) – 3815 pkt., 9. Casper Ruud (Norwegia) – 3615 pkt., 10. Hubert Hurkacz – 3378 pkt., 11. Roger Federer (Szwajcaria) – 3285 pkt., 12. Felix Auger Aliassime (Kanada) – 3263 pkt., 13. Diego Schwartzman (Argentyna) – 2970 okt., 14. Denis Shapovalov (Kanada), 15. Cameron Norrie (Wielka Brytania) – 2895 pkt., 16. Jannik Sinner (Włochy) – 2895 pkt., 17. Cristian Garin (Chile) – 2510 pkt., 18. Pablo Carreno Busta (Hiszpania) -2445 pkt., , 19. Gael Monfils (Francja) – 1383 pkt., , 20. Roberto Bautista Agut (Hiszpania) – 2270 pkt.,", "Pozostali Polacy w TOP 501: 119. Kamil Majchrzak – 660 pkt., 169. Kacper Żuk – 421 pkt., 449 Daniel Michalski – 84 pkt., 463. Paweł Ciaś – 78 pkt., 501. Jerzy Janowicz – 68 pkt.", "Kamil Majchrzak zachował pozycję sprzed dwóch tygodni, Kacper Żuk awansował o trzy lokaty, Paweł Ciaś zanotował solidny awans o 45 miejsc, Jerzy Janowicz awansował o dwie pozycje. Kolejny z polskich tenisistów MIchał Dembek, który zaliczył spadek o 17 miejsc, mając na koncie 42 pkt. plasuje się na  635 pozycji, Wojciech Marek (spadek o 31 lokat) jest 688 – 34 pkt., natomiast 787 Jan Zieliński – 24 pkt )spadek o 25 miejsc). Na 826 miejscu sklasyfikowany jest Maciej Rajski – 21 pkt. (spadek o dwa miejsca). Inni polscy tenisiści notowani w rankingu ATP (jeszcze 19) nie mieszczą się nawet w TOP 1000.", "W przeciwieństwie do rankingu tenisistów, duże zmiany zaszły w rankingu WTA tenisistek. Spośród zawodniczek czołówki największy spadek zanotowała niestety Iga Świątek, która straciła ponad 1400 punktów za triumf w wielkoszlemowym French Open 2020 i zajmowanej czwartej pozycji wypadła poza TOP 10, Najlepsza obecnie polska tenisistka zajmuje 11, miejsce, otwiera więc drugą dziesiątkę.", "Niewielki awans zanotowała natomiast druga obecnie polska tenisistka Magda Linette, która przesunęła się z 54. na 52. lokatę. Niestety poznanianka, która występ w Indian Wells zakończyła z kontuzją kostki, właśnie z powodu odniesionej kontuzji, w sezonie 2021 nie pojawi się już  na zawodowych kortach.", "Powody do zadowolenia mają niektóre inne polskie tenisistki. Przede wszystkim mamy na uwadze Magdalenę Fr ech, która po raz pierwszy w karierze znalazła się w TOP 100 rankingu WTA. Łodzianka jest od poniedziałku 99. rakietą świata. – Bardzo się z tego cieszę, bo wiadomo, że miejsce w pierwszej setce rankingu WTA to jest duże osiągnięcie. Ale przede wszystkim cieszę się z tego, że dzięki temu będę mogła zagrać w głównej drabince Australian Open, bez konieczności przebijania się przez eliminacje. Ostatnio, z moim sztabem trenerskim, postawiliśmy na grę w turniejach WTA, bo tak naprawdę obecnie starty w ITF-ach niewiele mi dają, bo dopiero półfinał daje mi zdobycze punktowe. A często te większe ITF-y mają równie mocną obsadę – powiedziała Fręch.", "Dodajmy jeszcze, że niewielkie awanse zanotowały w poniedziałek także Katarzyna Kawa (159. miejsce) i Urszula Radwańska (208. miejsce).", "Liderką rankingu WTA pozostała Australijka Ashleigh Barty, drugie miejsce zachowała Białorusinka Aryna Sabalenka, a trzecie Czeszka Karolina Pliskova, ale na dalszych miejscach w TOP 10 mamy istotne zmiany. Nową czwartą rakietą świata  została Czeszka Barbora Krejcikova, na najwyższą w karierze siódmą pozycję przesunęła się Greczynka Maria Sakkari, a “nową twarzą” w pierwszej dziesiątce jest ósma obecnie Tunezyjka Ons Jabeur. To właśnie Tunezyjka “wypchnęła” z TOP 10. Igę Świątek. Czołową dziesiątkę zamyka obecnie Japonka Naomi Osaka.", "Triumfatorka z Indian Wells Hiszpanka Paula Badosa Gibert, po sukcesie w 2021 BNP Paribas Open, awansowała z 27. na 13. miejsce, natomiast pokonana przez nią w  finale Białorusinka Victoria Azarenka wróciła do TOP 30 i plasuje się na 26 pozycji.", "Po ważnym i prestiżowym turnieju w Indian Wells, TOP 20 rankingu WTA tenisistek przedstawia się następująco:", "1. Ashleigh Barty (Australia) – 9077 pkt., 2. Aryna Sabalenka (Białoruś) – 7115 pkt., 3. Karolina Pliskova (Czechy) – 5320 pkt., 4. Barbora Krejcikova (Czechy) – 4746 pkt., 5. Garbine Muguruza (Hiszpania) – 4425 pkt., 6. Elina Switolina (Ukraina) – 4096 pkt., 7. Maria Sakkari (Grecja) – 4005 pkt., 8. Ons Jabeur (Tunezja) – 3500 pkt., 9. Belinda Bencić (Szwajcaria) – 3365 pkt., 10. Naomi Osaka (Japonia) – 3326 pkt., 11. Iga Świątek – 3306 pkt., 12. Angelique Kerber (Niemcy) – 2265 pkt., 13. Paula Badosa Gibert (Hiszpania) – 3248 pkt., 14. Sofia Kenin (USA) – 3120 pkt., 15. Petra Kvitova (Czechy) – 3035 pkt., 16. Anastasija Pawluczenkowa (Rosja) – 2986 pkt., 17. Jelena Rybakina (Kazachstan) – 2883 pkt., 18. Elise Mertens (Belgia) – 2835 pkt., 19. Simona Halep (Rumunia) – 2807 pkt, 20. Amett Kontaveit (Estonia) – 2766 pkt.", "Oprócz Igi Świątek, w 100 rankingu mamy obecnie jeszcze dwie polskie zawodniczki. Na 52 pozycji plasuje się Magda Linette – 1147 pkt., a 99. jest debiutująca w czołowej “100” Magdalena Fręch – 773 pkt. Kolejnych pięć naszych tenisistek sklasyfikowanych jest w TOP 500. Oto ich lokaty i dorobek punktowy: 159. Katarzyna Kawa – 463 pkt., 208. Urszula Radwańska –  332 pkt., 345. Maja Chwalińska – 179 pkt., 398. Weronika Falkowska – 135 pkt., 467. Katarzyna Piter – 101 pkt. Poza wymienionymi w rankingu mamy jeszcze 10 polskich tenisistek, z mniejszą już liczbą punktów. Pięć z nich mieści się w TOP 1000, pozostałe w TOP 1500. Na 1442 miejscu plasuje się Julia Oczachowska – 4 pkt.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Znamy mistrzów w grze podwójnej", "date": "\n\t\t\t\t\t\t\t\t\t\t17 października, 2021\t\t\t\t\t", "text": ["W sobotnim finale gry podwójnej kobiet nie było niespodzianki. Rozstawiona z numerem drugim para tajwańsko-belgijska Su-wei Hsieh/Elise Mertens, w dwóch setach pokonała parę rosyjsko-kazachską Veronika Kudermetowa/Elena Rybakina 7:6 (1), 6:3. Tym samym Mertens powtórzyła sukces z poprzedniej edycji imprezy, z tym, że w 2019 roku triumfowała grając w parze z Białorusinką Aryną Sabalenką. Dla Su-wei Hsiech to już trzecie zwycięstwo w grze podwójnej kobiet na kortach w Indian Wells. W roku 2014 zwyciężała w duecie z Chinką Peng Shuai, a w roku 2018 z Czeszką Barborą Strycową.", "Sobotni finał Hsieh i Mertens zaczęły od przełamania, w kolejnej próbie serwisowej rywalek, przy prowadzeniu 2:0 nie wykorzystały dwóch break-piontów i przeciwniczki wróciły do gry. Rosjanka i reprezentantka Kazachstanu szybko odrobiły stratę serwisu i same wyszły na prowadzenie 4:3. Kudermetowa i Rybakina miały możliwość pójść za ciosem, ale w ósmym gemie zmarnowały break-pointa i ostatecznie o rozstrzygnięciu pierwszej partii decydował tie-break. Tu zdecydowanie lepsze były już Tajwanka i Belgijka, które oddał przeciwniczkom tylko jeden punkt.", "W drugim secie Hsieh i Mertens prowadząc z przełamaniem 4:2, straciły podanie i para rosyjsko- kazachska przedłużyła realne szanse na odwrócenie losów spotkania, jak się jednak miało okazać – jedynie na chwilę. Kudermetowa i Rybakina nie zdołały przy własnym serwisie doprowadzić do wyrównania, po czym  faworytki przypieczętowały swoje zwycięstwo, wygrywając seta 6:3 .", "Pokonana para miała swoje szanse, lecz w kluczowych akcjach finału górą były Su-wei Hsieh i Elise Mertens. Mecz trwał 105 minut.", "Można jedynie zastanawiać się, co mogło się wydarzyć, bo przecież triumfatorki zdecydowanie najtrudniejszą przeprawę miały w 1/8 finału z parą Iga Świątek/Bethanie Mattek-Sands, wygrywając mecz, jak się wydawało, już przegrany.", "W deblu mężczyzn mistrzami 2021 Paribas Open zostali Australijczyk John Peers i Słowak Filip Polasek. którzy w decydującym spotkaniu rozegranym w nocy z soboty na niedzielę 16/17 października czasu polskiego, wygrali z parą rosyjską Asłan Karacew/Andriej Rublow 6:3,7:6 (5).", "W zamykającym turniej 2021 Paribas Open finale gry pojedynczej mężczyzn. który rozpocznie się już po północy, a wiec w poniedziałek 17. października czasu polskiego, zmierzą się Brytyjczyk Cameron Norrie (26. ATP,  nr 21 turnieju) oraz Gruzin Nikoloz Basilaszwili (36. ATP, nr 29 turnieju).", "W pierwszym rozegranym w sobotę półfinale Norrie nadspodziewanie pewnie pokonał 6:2, 6:4 pogromcę Huberta Hurkacza, Bułgara Grigora Dimitrowa (28. ATP, nr 23 imprezy). Mecz nie trwał nawet 1,5 godziny. Zwłaszcza pierwszy set był dość jednostronny, odbywał się przy wyrażnej przewadze Brytyjczyka. Dimitrow podjął walkę w zasadzie dopiero w drugiej partii, choć tę także rozpoczął żle i mógł nawet przegrywać 1:4 z podwójną stratą podania. Bułgar nie rezygnował, w szóstym gemie, przy serwisie rywala prowadził nawet 30:15 będąc dwie piłki od doprowadzenia do remisu 3:3, także w kolejnym gemie serwisowym Brytyjczyka miał szanse, ale tym razem nie dał rady, Nie powtórzyła się sytuacja z meczu z wiceliderem rankingu ATP Daniiłem Miedwiedwiewem (Rosja), kiedy Grigor Dimitrow po przegranym pierwszym secie w drugim przegrywał 1:4, a mimo to odwrócił losy pojedynku. Cameron Norrie. mimo pewnych kłopotów, do końca nie dał sobie odebrać podania, utrzymał przewagę jednego przełamania i znalazł się w finale. Zwycięstwo przypieczętował w 10.. gemie wygrywając własny serwis “na sucho”.", "Norrie nie tylko stanie przed szansą na tytuł w Indian Wells, ale wciąż liczy się także w rywalizacji o miejsce w ATP Finals 2021 w Turynie. Do  Huberta Hurkacza, który na liście klasyfikacyjnej do turnieju w Turynie obecnie zajmuje ostatnia pozycję gwarantującą udział w imprezie  w stolicy regionu Piemont, będzie tracił tylko 115 punktów.", "W drugim półfinale, z udziałem dwóch największych rewelacji imprezy w Indian Wells, znacznie bardziej zaciętym i wyrównanym, zwłaszcza w pierwszym secie, Nikoloz Basilaszwili pokonał Amerykanina Taylora Harry’ego Fritza (36. ATP,  nr 31 turnieju) 7:6 (5), 6:3.", "Jak się wydaje, kluczowy dla tego spotkania był pierwszy set, w którym nieco lepiej prezentował się Fritz. Amerykanin łatwiej utrzymywał własny serwis i miał swoje szanse, lecz w gemach 10. i 12. nie wykorzystał łącznie trzech setboli. To zemściło się na nim w tie-breaku, w którym Basilaszwili zachował więcej zimnej krwi i opanowania, popełniał też mniej błędów, zwyciężając 7-5.", "W drugim secie to raczej Gruzin kontrolował sytuację na korcie, ale na ostateczne zwycięstwo musiał bardzo solidnie zapracować. W szóstym gemie Basilaszwoli uzyskał przełamanie i przewagę utrzymał do zwycięskiego końca, ale łatwo nie było, zaś ostatni, jak się okazało, gem dostarczył mnóstwo emocji. Basilaszwili zmarnował w nim trzy meczbole, następnie obronił dwa break-pointy, po czym wywalczył czwartego meczbola, przy którym posłał kończący forhend i mógł się cieszyć z wygranej,.", "Mecz trwał 101 minut. Basilaszwili zaserwował trzy asy, ani razu nie został przełamany, miał jednego break-pointa którego wykorzystał, wykorzystał, zanotował 26 zagrań wygrywających oraz popełnił 32 niewymuszone błędy. Z kolei Fritz zapisał na swoim koncie 11 asów, 21 uderzeń kończących i 25 niewymuszonych błędów. To nie wystarczyło.", "Dodajmy, że Basilaszwili został pierwszym Gruzinem, który zagra o tytuł turnieju rangi ATP Masters 1000.", "Przed nami już tylko dwa najważniejsze akty 20211 Paribas Open 2021. Najpierw w finale gry pojedynczej kobiet Victoria Azarenka (Białoruś, 32. WTA, nr 27 turnieju) powalczy o swój trzeci tytuł w singlu w kalifornijskiej imprezie, a jej rywalką będzie Hiszpanka Paula Badosa Gibert (WTA, 27, turniejowy nr 21. Azarenka stanie przed szansą wygrania 22. turnieju WTA w karierze. Natomiast dziewięć lat młodsza Badosa dopiero drugi raz wystąpi w finale. W maju była najlepsza w turnieju w Belgradzie. Dla Hiszpanki, która w Indian Wells debiutowała w turnieju głównym będzie to zarazem pierwszy finał imprezy rangi WTA 1000. Początek tego spotkania ostatecznie o godzinie 22 czasu polskiego.  Dopiero później, już w poniedziałek 18 października czasu polskiego, finał gry pojedynczej mężczyzn Cameron Norrie – NIkoloz Basilaszwili.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trzy deblowe tytuły polskich tenisistów", "date": "\n\t\t\t\t\t\t\t\t\t\t17 października, 2021\t\t\t\t\t", "text": ["Największe wygraną odnotowała Katarzyna Kawa, która w parze ze Słowaczką Terezą Mihalikovą nie miała sobie równych w deblowej drabince mocno obsadzonego turnieju ITF W60 w Rancho Santa Fe (pula nagród 60 tys. dol.). To trzeci tytuł zawodniczki LOTOS PZT Team w tym sezonie, po triumfach w challengerze WTA 125 w chorwackim Bol oraz imprezie ITF W60 w Zagrzebiu.", "W finale najwyżej rozstawiony duet pokonał En Shuo Liang z Tajwanu i Kanadyjkę Rebekę Marino (nr 2.) 6:3, 4:6, 10-6. We wcześniejszych trzech meczach Kasia i Tereza nie straciły seta. Natomiast w singlu Polka odpadła w pierwszej rundzie, po porażce z Australijką Ariną Rodionovą 1:6, 4:6.", "Kawa zostanie w USA, gdzie w najbliższych tygodniach będzie walczyć o punkty do rankingu WTA w imprezach ITF W80 w Macon i Tyler, a także w challengerze WTA 125 w Midland. Mocno trzymamy kciuki!", "Z deblowego sukcesu mógł się w ten weekend cieszyć także Daniel Michalski, który sięgnął razem z Węgrem Gergelym Madaraszem po tytuł w turnieju ITF M15 w Antalyi (pula nagród 15 tys. dol.). Para numer trzy w drabince w czterech spotkaniach również oddała rywalom tylko jednego seta, a w decydującym meczu okazała się lepsza od Rumunów Mircei-Alexandru Jecana i Dana-Alexandru Tomescu (nr 1.) 6:4, 6:3.", "W singlu zawodnik LOTOS PZT był najwyżej rozstawiony i wygrał dwa mecze, ale w ćwierćfinale nieoczekiwanie przegrał z Rosjaninem Sawą Poluszinem 5:7, 6:4, 4:6.", "Trzecim polskim zwycięzcą deblowym w tym tygodniu został Yann Wójcik, który z syryjskim partnerem Hazemem Nawem triumfował w turnieju ITF M15 w Sozopolu (pula nagród 15 tys. dol.). W finale wygrali z najwyżej rozstawionymi Rosjaninem Janem Bondarewskim i Rumunem Nicholasem Davidem Ionelem 6:4, 5:7, 10-6.", "W grze pojedynczej Wójcik przeszedł zwycięsko dwie rundy eliminacji. W turnieju głównym ograł Bułgara Diana Nediewa 7:6 (7-5), 6:3, ale w 1/8 finału poniósł porażkę z Ionelem (nr 1.) 1:6, 3:6.", "Przed weekendem  Hubert Hurkacz, jako ostatni z reprezentantów Polski zakończył występ w Indian Wells.", "W poniedziałek, jako pierwszy Polak od czasów Wojciecha Fibaka, awansuje do czołowej dziesiątki rankingu ATP Tour w singlu. Hubert wyprzedzi swojego idola – Rogera Federera i zepchnie go z 10. miejsca na świecie. Tę samą pozycję zajął Fibak 25 lipca 1977 roku.", "Jutro w czołowej setce rankingu WTA Tour zadebiutuje Magdalena Fręch, która awans zawdzięcza przejściu eliminacji i potem pierwszej rundy w Indian Wells, gdzie wystąpiła po raz pierwszy w karierze. Jej zwycięski marsz zatrzymała była liderka klasyfikacji tenisistek Białorusinka Wiktoria Azarenka.", "Aktualnie według rankingu WTA live zawodniczka LOTOS PZT Team powinna znaleźć się w poniedziałek na 98. miejscu na świecie, ale może ją jeszcze wyprzedzić Szwedka Rebecca Peterson, jeśli w niedzielę wygra turniej ITF W60 w Rancho Santa Fe.", "Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Badosa i Norrie triumfują w Indian Wells", "date": "\n\t\t\t\t\t\t\t\t\t\t18 października, 2021\t\t\t\t\t", "text": ["Finał turnieju w grze pojedynczej kobiet między Hiszpanką Paulą Badosą Gibert (27. WTA, nr 21 turnieju), a Białorusinką Victorią Azarenką (32. WTA, nr 27 imprezy), ostatecznie wygrany przez Badosę 7:6 (5), 2:6, 7:6 (2),  od początku był bardzo wyrównany, poszczególne gemy długie, zacięte. Hiszpanka dwukrotnie w pierwszym secie obejmowała prowadzenie z przełamaniem, po  wygraniu gema serwisowego rywalki, ale za każdym razem Białorusinka natychmiast odpowiadała re-breakiem i o losach pierwszej partii decydował tie-break, zakończony ostatecznie zwycięstwem Badosy 7:5. Hiszpanka  wygrała dwie ostatnie akcje, kończąc seta doskonałą kontrą bekhendową po krosie. Podkreślić należy, że id początku  była to stojąca na bardzo wysokim poziomem bardzo interesująca rywalizacja. Oczywiście zawodniczki popełniały też błędy, przede wszystkim, było jednak mnóstwo efektownych akcji. Dużo było też zmian rytmu, piłek zagrywanych ze zmianą kierunków, nie brakowało również akcji przy siatce", "Niepowodzenie w pierwszej partii  nie podłamało o 9 lat starszej od Hiszpanki byłej liderki rankingu WTA, dwukrotnej mistrzyni Australian Open. Victoria Azarenka drugiego seta rozpoczęła od bardzo mocnego uderzenia, szybko obejmując prowadzenie 3:0 z podwójnym przełamaniem i choć w gemie czwartym straciła podanie, doprowadziła jednak seta do zwycięskiego końca. Badosa po wygraniu czwartego gema nie poszła zresztą za ciosem, natychmiast ponownie straciła serwis przegrywając seta wyraźnie 2:6.", "Decydujący set lepiej rozpoczęła Hiszpanka, która  prowadziła po przełamaniu w gemie drugim 2:0, Azarenka ponownie jednak, od razu zaliczyła re-breaka “wracając do gry”. Później obie tenisistki miały swoje szanse, ale do stanu 4:4 utrzymywały własny serwis. Wtedy przełamanie zaliczyła Białorusinka, lecz przy swoim serwisie nie zdołała “zamknąć” zwycięsko spotkania. Po ponad trzech godzinach kapitalnej rywalizacji o zdobyciu tytułu rozstrzygał tie-break. W nim, po raz drugi niedzielnego wieczoru, więcej opanowania wykazała Paula Badosa. Gibert Hiszpanka wyszła na prowadzenie 3:0 i przewagi juz nie roztrwoniła wygrywając decydującego tie-breaka 7-2 i cały mecz 7:6 (5), 2:6, 7:6 (2).", "Finał był świetnym tenisowym widowiskiem, emocjonującym, dramatycznym, pełnym zwrotów sytuacji. Spotkanie trwało ponad trzy godziny (184 minuty), a z wielkiego sukcesu mogła się w końcu cieszyć Paula Badosa Gibert.", "Dla 23-letniej Hiszpanki to największy sukces w dotychczasowej karierze. W niedzielę (w Polsce już w poniedziałek) wygrała jeden z najważniejszych turniejów tenisowych, jako debiutantka w głównej drabince BNP Paribas Open w Indian Wells. To pierwszy w karierze Pauli Badosy Gibert tytuł w imprezie rangi WTA 1000 i dopiero drugi w ogóle, bowiem wcześniej wygrała tylko pierwszą edycję rozegranego w maju 2021 turnieju ATP 250 Belgradzie. Paula Badosa Gibert została zarazem pierwszą Hiszpanką, która triumfowała w Indian Wells", "Victoria Azarenka potwierdziła, że wciąż jeszcze należy do światowej czołówki tenisistek, ale nie zdołała przejść do historii jako pierwsza tenisistka, która w turnieju w Indian Wells zwyciężyła trzykrotnie. Dla Białorusinki był do 41. w karierze finał turnieju WTA>Wygrała 21 z nich.", "Triumfatorem gry pojedynczej mężczyzn w turnieju 2021 BNP Paris Pas Open w Indian Wells został Brytyjczyk Cameron Norrie (26. ATP, nr 21), po finałowym zwycięstwie 3:6, 6:4, 6:1 z Gruzinem Nikolozem Basilaszwilim (36. ATP  nr 29 turnieju). To życiowy sukces Brytyjczyka, który wygrał swój pierwszy w karierze turniej rangi ATP Masters 1000, a drugi w ogóle.", "Norrie lepiej rozpoczął finałowe spotkanie już w trzecim gemie przełamując serwis rywala, ale z wypracowanej przewagi nie cieszył się długo. Wręcz przeciwnie. Przy prowadzeniu 3:2 Brytyjczyk oddał podanie popełniając podwójny błąd serwisowy przy break-poincie, co tak “napędziło” Gruzina, że do końca seta nie przegrał już gema, wygrywając 6:3.", "Basilaszwili wydawał się być na autostradzie po końcowy sukces, kiedy na początku drugiej partii uzyskał przełamanie na 2:1, ale Brytyjczyk w bardzo dobrym stylu odwrócił losy finału. Norrie stopniowo przejmował inicjatywę na korcie i najpierw odrobił straty, by w 10. gemie drugiej partii raz jeszcze zwyciężyć w gemie serwisowym rywala o wygrać seta 6:4, a w decydującej partii nie dać już przeciwnikowi szans. W rozstrzygającej partii 26-letni tenisista z Londynu. który w miarę upływu czasu coraz bardziej dominował na korcie, oddał rywalowi zaledwie jednego gema.", "Mecz finałowy trwał 109 minut. Cameron Norrie zanotował w spotkaniu jednego asa i 20 winnerów przy 25 niewymuszonych błędach. Brytyjczyk trzykrotnie stracił podanie, sam natomiast wykorzystał pięć z ośmiu break-pointów, Basilaszwili miał na koncie dwa asy oraz 24 uderzenia wygrywające, miał aż 49 niewymuszonych błędów. I to właśnie zwiększająca się z każdą minut a liczba niewymuszonych błędów była główną przyczyną porażki Gruzina. Owszem, przy jego agresywnym stylu gry błędy musiały się przytrafiać, ale było ich zdecydowanie za dużo. Brytyjczyk grał spokojniej, mylił się stosunkowo rzadko i okazało się to skuteczna receptą na finałowego przeciwnika.", "Dla Camerona Norrie’ego to drugi w karierze tytuł w głównym cyklu TTP, ale pierwszy w imprezie rangi ATP Masters 1000 (w lipcu wygrał turniej ATP 250 w Los Cabos). Norrie został pierwszym w historii brytyjskim mistrzem BNP Paribas Open. Brytyjczyk jest zarazem najniżej notowanym w rankingu ATP tenisistą, który triumfował w tej prestiżowej imprezie od 2010 roku, kiedy zwyciężył Ivan Ljubicić, tak jak obecnie Norrie, klasyfikowany wówczas na 26. pozycji rankingu.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Stanisław Domański. Od 33 lat dba o korty Górnika Bytom", "date": "\n\t\t\t\t\t\t\t\t\t\t20 października, 2021\t\t\t\t\t", "text": ["– Pan Stasiu? To człowiek orkiestra. Bez niego nasz obiekt nie działałby tak dobrze. To nie tylko osoba, która dba o nawierzchnię kortów, ale to także specjalista od wszelkiego rodzaju napraw. Przede wszystkim to dobry i poważany człowiek. Nie da się go nie lubić – mówi Dariusz Łukaszewski, dyrektor sportowy Górnika Bytom.", "Rozmawiając ze Stanisławem Domańskim wyczuwa się akcent, który nie należy do rodowitego mieszkańca Śląska. – Pochodzę ze Lwowa i mimo 75 lat spędzonych na Śląsku mówię jak Kresowiak – śmieje się pan Stasiu.", "Po II wojnie światowej wraz z najbliższymi 11-latek został repatriowany ze wschodnich terenów Rzeczpospolitej. Trafili na Śląsk, gdzie rodzina Domańskich się osiedliła. Pan Staszek pracował od najmłodszych lat. Przez kilka dekad był dyspozytorem w transporcie samochodowym. 33 lata temu trafił do Górnika w Bytomiu i jak podkreślają jego przełożeni i współpracownicy jest świetnym gospodarzem tego obiektu. – Praca jest przez siedem dni w tygodniu. Nawierzchnia kortów musi być równa jak stół, linie wbite, teren wokół wysprzątany – wylicza Stanisław Domański.", "A pracy jest sporo, ponieważ przy ulicy Tarnogórskiej znajduje się dziewięć ceglanych kortów zewnętrznych (kolejny w budowie) oraz sześć w hali ze sztuczną trawą. – Sporo pracy jest pod koniec lata i na początku jesieni, ale zdecydowanie najtrudniejszym okresem jest wiosna. Trzeba nie tylko zebrać resztę liści, ale przede wszystkim zadbać o nawierzchnię. Ściąganie, a później ponowne układanie  linii, grabienie, równanie specjalną belką, dosypywanie mączki. Tą ostatnią czynność wykonuję tak, jakbym siał. No i musi przejechać jeszcze walec – zaznacza pan Staszek.", "I dodaje, że na jeden kort trzeba przeznaczyć przynajmniej dzień. Jest również codzienna praca, czyli równanie wybiegów, czy też częste siatkowanie i naturalnie dbanie o korty w halach.", "Co warte podkreślenia Stanisław Domański ma również sportowy charakter. W młodości uprawiał szermierkę, reprezentując klub Pałac Młodzieży Katowice.", "– Bardzo lubię sport. Grałem także rekreacyjnie w tenisa – dodaje 86-latek, który ma dwie córki Aldonę i Jolantę. Doczekał się także trójki wnucząt, a jego 31-letni wnuk Tomasz Wolan przez kilka lat grał zawodniczo w tenisa. – Na około słyszę tato, dziadku skończ już z tą pracą, odpocznij sobie na emeryturze. A ja odpowiadam „nie da rady”, bo lubię to co robię – kończy Stanisław Domański.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzowie Polski szlifują formę w Akademii Patricka Mouratoglou", "date": "\n\t\t\t\t\t\t\t\t\t\t19 października, 2021\t\t\t\t\t", "text": ["Młodzi polscy tenisiści wyjechali wraz z trenerem kadry narodowej do lat 14 i 16 Pawłem Bojarskim (prowadzi on obie reprezentacje z Kateriną Urbanovą).", "– W Akademii będziemy do 24 października. Program naszego pobytu został przygotowany bardzo profesjonalnie. Tosia i Alan trenują dwa razy dziennie. Są zajęcia typowo tenisowe oraz sprawnościowe. Oboje mają przydzielonego indywidualnie szkoleniowca – mówi trener Paweł Bojarski.", "Zarówno Antonina (zawodniczka AT Angelique Kerber w Puszczykowie) jak i Alan (reprezentuje Klub Sportowy Czarni Rzeszów) mają codziennie okazję spotykać gwiazdy światowego tenisa, a nawet z nimi trenować. Tak było np. w przypadku młodej Polki, która miała wspólne zajęcia z Alize Cornet. I co ważne nsi reprezentanci maja także do dyspozycji kort centralny.", "– Praca skupia się na kilku elementach. Doskonalenie gry obronnej pod kątem technicznym i taktycznym. W tym względzie bardzo duży nacisk kładziony jest na pracę nóg i agresywne top spiny – podkreśla Paweł Bojarski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażka Magdaleny Fręch w Courmayeur", "date": "\n\t\t\t\t\t\t\t\t\t\t29 października, 2021\t\t\t\t\t", "text": ["Łodzianka nie najlepiej weszła w spotkanie, gdyż jako pierwsza straciła serwis. Natychmiast jednak odpowiedziała re-breakiem i po zaciętej rywalizacji rozstrzygnęła pierwszy set na swoją korzyść wygrywając 7:5. Druga partia zaczęła się identycznie jak pierwsza i ponownie Polka  błyskawicznie odrobiła straty, ale dalej powtórki już nie było. Od wyniku 3:3 nasza reprezentantka nie wygrała już gema dwukrotnie tracąc własne podanie. Amerykanka zwyciężyła 6:3 i o awansie musiała decydować trzecia odsłona meczu, która niestety przebiegała pod dyktando Amerykanki. Ann Li uzyskała przełamanie w drugim gemie, szybko objęła prowadzenie 3:0 i już do końca kontrolowała wydarzenia na korcie. Coraz bardziej zrezygnowana Polka jedynego gema w decydującej partii zdobyła dopiero przegrywając 0:5 i takich strat oczywiście nie była już w stanie odrobić.", "Od połowy drugiego seta (id stanu 3:3) łodzianka przegrała osiem gemów z rzędu, a w sumie dziewięć z ostatnich dziesięciu i nic dziwnego, że zeszła z kortu pokonana, kończąc udział w turnieju.", "Maddalena Fręch ma czego żałować, gdyż, przynajmniej w czwartkowy wieczór, Ann Li była w zasięgu Polki i można ją było pokonać.", "Ćwierćfinałową rywalką Ann Li, która w minioną niedzielę wygrała turniej na hiszpańskiej Teneryfie, będzie w Courmayeur rozstawiona w turnieju z numerem piątym Dunka Clara Tauson (49. WTA).", "Estonka Anett Kontaveit awansowała w czwartek do ćwierćfinału turnieju WTA 250 w rumuńskim mieście Cluj Napoca pewnie wygrywając z Belgijką Alison van Uytvanck 6:3, 6:4 i uczyniła następny krok na drodze do awansu do WTA Finals w Guadalajarze (10-17 listopada). Kontaveit, która musi wygrać imprezę w Rumunii, jest o trzy zwycięstwa od osiągnięcia celu.", "Do ćwierćfinału w czwartek awansowały także między innymi turniejowa “jedynka” Rumunka Simona Halep (18. WTA), która pokonała 6:4, 6:2 Rosjankę Warwarę Graczewą (81. WTA) oraz mistrzyni US Open 2021 Brytyjka Emma Raducanu (23. WTA), która wygrała 6:4, 6:3 z Rumunką Ana Bogdan (105. WTA).", "Pary ćwierćfinałowe: Simona Halep (Rumunia, nr 1 imprezy) – Jacqueline Adina Cristian (Rumunia); Emma Raducanu (Wielka Brytania, 3) – Marta Kostyuk (Ukraina, 6), Rebecca Peterson (Szwecja) – Łesia Curenko (Ukraina), Anett Kontaveit (Estonia, 2) – Anhelina Kalinina (Ukraina, 8).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polacy na podium w Monte Carlo!", "date": "\n\t\t\t\t\t\t\t\t\t\t15 października, 2021\t\t\t\t\t", "text": ["W zawodach rozgrywanych na kortach słynnego obiektu Monte Carlo Country Club (to tam odbywa się corocznie Rolex Masters turniej najwyższej rangi ATP World Tour Masters 1000) rywalizowało równolegle po ośmioro najlepszych tenisistek i tenisistów z rankingów Tennis Europe do lat 14 i 16. W pierwszej z tych kategorii nie było reprezentantów naszego kraju, w drugiej troje.", "Monika Stankiewicz dotarła do finału (w półfinale pokonała rozstawioną z „jedynką” Holenderkę Rosę Marię Nijkamp 6:4, 6:1), w którym rywalizowała z reprezentantką Rosji. Wygrała urodzona w Sankt Petersburgu Mariia Masiianskaia 6:4, 7:5. Mimo porażki to był bardzo dobry turniej podopiecznej Michała Kaznowskiego, który pracował m. in. z 12-letnią Iga Świątek. Dodajmy, że Monika reprezentuje Klub Tenisowy GAT Gdańsk.", "– To świetny wynik. Wracamy z Monaco w doskonałych humorach – mówi Katerina Urbanova, która wraz z Pawłem Bojarskim prowadzi kadrę Polski do lat 14 i 16. I dodaje: – Monika miała bardzo trudne rywalki. Już w pierwszej rundzie zmierzyła się z bardzo wymagającą przeciwniczką Jekateriną Iwanową z Rosji. Podobnie był w półfinale. W pojedynku o tytuł zabrakło niewiele do wygranej. Chłopacy spisali się też znakomicie. W półfinałach zagrali wyczerpujące, trzysetowe mecze. Mecz o trzecie miejsce stał na bardzo dobrym poziomie. Ktoś musiał wygrać.", "Pojedynki Polaków oglądał m. in. Piotr Woźniacki z małżonką (rodzice Karoliny, mistrzyni Australian Open 2018) i oboje byli pod wrażeniem poziomu jaki zaprezentowali Polacy.", "W bratobójczym pojedynku o trzecie miejsce Tomasz Berkieta (reprezentuje Warszawiankę) pokonał Jakuba Jędrzejczaka (trener klubowy Stavros Wawrzos, BKT Advantage Bielsko-Biała) 7:5, 3:6, 6:4. Turniej Masters w zmaganiach chłopców zakończył się sukcesem tenisisty z Bośni i Hercegowiny Marko Maksimovicia, który wygrał ze Słowakiem Michalem Krajcim 7:5, 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells – turniej sensacji", "date": "\n\t\t\t\t\t\t\t\t\t\t16 października, 2021\t\t\t\t\t", "text": ["Victoria Azarenka, to była liderka rankingu WTA, między innymi dwukrotna mistrzyni Australian Open w grze pojedynczej. Białorusinka najlepsze lata swojej kariery ma raczej poza sobą, ale od czasu do czasu udowadnia, że ciągle jeszcze trzeba się z nią liczyć, bo wciąż stać ją na bardzo dobry nawet cały turniej. W 2020 roku dotarła do finału US Open, a teraz stanie przed szansą trzeciego w karierze triumfu w Paribas Open w Indian Wells, turnieju kategorii WTA Premier Series, będącego częścią zawodów o randze WTA Premier Mandatory (WTA 1000), który wygrywała już w 2012 oraz 2016 roku. Jeżeli sięgnie po tytuł, zostanie pierwszą tenisistką z potrójnym zwycięstwem w tym turnieju, gdyż takiego wyczynu nie ma na koncie żadna z zawodniczek (po dwa tytuły zdobyły Azarenka, Martina Navratilova, Mary Joe Fernandez, Steffi Graf, LIndsay Davenport, Serena Williams, Kim Clijsters oraz Daniela Hantuchová).", "Półfinały 2021 Paribas Open w grze pojedynczej kobiet rozgrywane były w nocy z piątku na sobotę 15/16 października polskiego czasu. Najpierw Victoria Azarenka (32. WTA) pokonała Łotyszkę Jelenę Ostapenko (29. WTA) 3:6, 6:3, 7:5. Łotyszka, pogromczyni Igi Świątek, pewnie wygrała pierwszego seta, ale Białorusinka odwróciła losy spotkania.", "W drugim półfinale Hiszpanka Paula Badosa Gibert (27. WTA) wygrała z Tunezyjną Ons Jabeur (14. WTA) 6:3. 6:3. Przez większość meczu dominowała Hiszpanka, ale w końcówce emocji nie brakowało, gdyż Jabeur poderwała się do walki, najpierw miała break-pointy, żeby odrobić stratę przełamania, a “poległa” dopiero po obronie pięciu piłek meczowych.", "Finał to zetem mecz Victoria Azarenka – Paula Badosa Gibert. Możemy jedynie dodać, że awans Hiszpanki to rozstrzygnięcie niekorzystne dla Igi Świątek, w kontekście rywalizacji Polki o udział w WTA Finals 2021 w Guadalajarze.", "Pierwszym finałem w 2021 Paribas Open będzie finał gry podwójnej kobiet. Od godziny 20 o tytuł powalczą rozstawione z numerem drugim Tajwanka Su-wei Hsiech i Belgijka Elise Mertens oraz para rosyjsko-kazachska Veronika Kudermetowa/Elena Rybakina. Tajwanka i Belgijka w drodze do decydującego spotkania najtrudniejszą przeprawę miały w 1/8 finału z parą polsko-amerykańską Iga Świątek/Bethanie Mattek-Sands, wygrywając po super tie-brealu 1:6, 6:4, 10-8, mimo że po przegranym pierwszym secie, w drugim przegrywały już 1:4 z podwójnym przełamaniem.", "Co ciekawe, Elise Mertens może obronić tytuł z poprzedniej edycji w 2019 roku, z tym że wtedy jej partnerką była Białorusinka Aryna Sabalenka. Z kolei Su-wei Hsieh może, w grze podwójnej, sięgnąć w Indian Wells po trzecie mistrzostwo, za każdym razem wygrywając z inną partnerką. W roku 2014 Tajwanka zwyciężyła w duecie z Chinką Peng Shuai, w roku 2018 partnerowała jej Czeszka Barbora Strýcová, tym razem, może wygrać turniej w parze z Elise Mertens.", "O ile w grze pojedynczej kobiet turniej w Indian Wells od początku obfitował w niespodziewane rozstrzygnięcia, o tyle w rywalizacji mężczyzn przez dłuższy czas faworyci “trzymali się” mocno. Ostatecznie jednak to turniej mężczyzn przyniesie rozstrzygnięcie bardziej niespodziewane, niż turniej kobiet. Poznaliśmy właśnie wszystkich półfinalistów singla mężczyzn i już wiadomo, że najlepsza czwórka, to w komplecie tenisiści, na których przed imprezą w Kalifornii mało kto stawiał. Wystarczy podać, że z grona półfinalistów najwyżej w rankingu ATP, ale dopiero na 26 pozycji, plasuje się Brytyjczyk Cameron Norrie, rozstawiony w imprezie z  dalekim 21 numerem. Pozostali półfinaliści to Bułgar Grigor Dimitrow (28. ATP), Gruzin Nikoloz Basilaszwili (36. ATP) oraz Amerykanin Taylor Harry Fritz (39. APT).", "W piątek odbyły się dwa ostatnie ćwierćfinały gry pojedynczej mężczyzn. Jako pierwsi na kort wyszli Stefanos Tsitsipas (Grecja, 3. ATP, turniejowa „dwójka”) oraz Nikoloz Basilaszwili (Gruzja, 36. ATP, nr 29. turnieju. Zdecydowanym faworytem był Grek, ale już początek spotkania zapowiadał jego kłopoty. Tsitsipas bardzo słabo “wszedł” w mecz i po dwukrotnej stracie serwisu przegrywał 1:4. Jedno przełamanie Grek zdołał wprawdzie odrobić, ale pierwszy set padł łupem Gruzina, który wygrał 6:4. Druga partia upłynęła pod znakiem wyraźnej dominacji turniejowej „dwójki”, trzeciego zawodnika rankingu ATP (6:2) i wydawało się, że Tsitsipas na dobre wrócił do gry, ale Basilaszwili nie zamierzał się poddawać i ostatecznie to on zameldował się w półfinale. W decydującym secie Gruzin już w pierwszym gemie przełamał serwis faworyta, prowadził 2:0 oraz 3:1 i chociaż Grek poderwał się jeszcze do walki, odrobił stratę przełamania wyrównując na 3:3, na więcej w piątkowy wieczór nie było go stać. W kolejnym gemie Basilaszwili ponownie odebrał serwis rywalowi i tej przewagi już nie roztrwonił wygrywając mecz 6:4, 2:6, 6:3.", "W półfinale Basilaszwili zmierzy się na największą chyba rewelacją turnieju, gdyż jego rywalem został Taylor Harry Fritz (USA, 39. ATP nr 31. turnieju). W meczu ćwierćfinałowym Fritz – Alexander Zverev (4. ATP, turniejowy nr 3), zdecydowanym faworytem był Niemiec, aktualny mistrz olimpijski w grze pojedynczej, ale to Amerykanin, po niesamowitej końcówce spotkania, wygrał z wyżej notowanym przeciwnikiem 4:6, 6:3, 7:6 (3). Alexander Zverev w decydującym secie prowadził już 5:2, nie wykorzystał dwóch meczboli, w tym jednego przy własnym podaniu popełniając podwójny błąd serwisowy, a po tie-breaku schodził z kortu jako pokonany. Tie-break należał już zdecydowanie do Fritza, który wyszedł na prowadzenie 6:1 i wykorzystał trzeciego z pięciu kolejnych meczboli. Spotkanie trwało dwie godziny i 20 minut.", "Fritz już odniósł życiowy sukces. W półfinale zagra z Basilaszwilim, z którym mierzył się dotychczas trzy razy i dwa z tych meczów wygrał.", "W finale gry podwójnej mężczyzn nierozstawiona para rosyjska Asłan Karacew/Andriej Rublow zmierzy się z parą australijsko-słowacką John Pears/Filip Polasek (turniejowy nr 7). W piątkowych półfinałach Karacew i Rublow pokonali parę niemiecko-nowozelandzką Tim Puetz/Michael Venus 6:3, 4:6, 10-5, natomiast Pears i Polasek wygrali z parą chorwacko – brazylijską Ivan Dodig/Marcelo Melo 6:4, 7:6 (1).", "Jedno wydaje się pewne. Do końca turnieju 2021 Paribas Open w Indian Wells emocji nie będzie brakować, zwłaszcza, że bardzo trudno wskazać faworytów. ", "W sobotę rozegrany zostanie pierwszy z dwóch półfinałów singla panów. Grigor Dimitrov o godzinie 22.30 (wszystkie godziny czasu polskiego) zmierzy się z Cameronem Norriem. Tuż po tym pojedynku zagrają w drugim półfinale Fritz i  Basilaszwili. W niedzielę o godzinie 20 wystartuje finał singla kobiet, w którym Paula Badosa zmierzy się z Victorią Azarenką. Mecz finałowy mężczyzn planowany jest na godzinę 0.30 (poniedziałek czasu polskiego).", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Młody Polak zawieszony za stosowanie niedozwolonego środka", "date": "\n\t\t\t\t\t\t\t\t\t\t16 października, 2021\t\t\t\t\t", "text": ["W próbce, którą pobrano od 17-latka 1 września podczas turnieju w Czarnomorsku (Ukraina) ITF World Tennis Tour wykryto oxandrolon. Jest to steryd anaboliczny. Próbka moczu została zbadana w Montrealu w laboratorium Światowej Agencji Antydopingowej (WADA).", "Od 15 października Polaka obowiązuje zawieszenie, dlatego musiał się wycofać z zawodów ITF Juniors (Grade 2) w Stambule, gdzie był w półfinale gry pojedynczej i podwójnej. 17-latkowi przysługuje naturalnie prawo do odwołania, ale na razie nie skorzystał z tej możliwości.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Hurkacz pokonany po tenisowym horrorze", "date": "\n\t\t\t\t\t\t\t\t\t\t15 października, 2021\t\t\t\t\t", "text": ["Hubert Hurkacz i Grigorr Dimitrow spotkali się w czwartkowy wieczór po raz pierwszy. Na centralnym korcie w Indian Wells nieznacznie lepszy okazał się tenisista bułgarski.", "Mecz od początku był interesujący i wyrównany, a obaj tenisiści potwierdzali, że są w dobrej dyspozycji. Nie mieliśmy wielu długich wymian, natomiast obaj starali się grać agresywnie, ofensywnie, stąd z obu stron nie brakowało efektownych akcji wygrywających. Nie brakowało też zmian tempa i kierunków, skrótów czy slajsów, zawodnicy wykorzystywali geometrię całego kortu i próbowali się wzajemnie przechytrzyć. To była :wymiana ciosów. Polakowi mocno pomagał bardzo dobrze funkcjonujący serwis. Hubi już po trzech swoich gemach serwisowych miał na koncie pięć asów oraz kilka serwów wygrywających. Kluczowy dla losów pierwszej partii okazał się gem ósmy, w którym wrocławianin wprawdzie dwa razy zmarnował break-pointa psując return, ale przy trzeciej okazji doprowadził do zwycięskiej dla siebie wymiany przełamując podanie Bułgara i wypracowanej przewagi nie roztrwonił, zamykając seta przy własnym serwisie. Set dobiegł końca, gdy Grigor Dymitrow przy prowadzeniu Hurkacza 40:15 nieskutecznie returnował.", "Bułgar, który dzień wcześniej pokonał wicelidera rankingu ATP, “jedynkę” turnieju w Indian Wells, Rosjanina  Daniiła Miedwiediewa mimo że przegrał 0:1 w setach oraz 1:4 w secie drugim, także teraz nie zamierzał rezygnować, więc Hubert Hurkacz musiał mieć się na baczności. Niestety już w drugim gemie drugiego seta Polak nie zdołał utrzymać swojego podania i to Bułgar wyszedł na prowadzenie 2:0.  Hubi zareagował na szczęście najlepiej jak można było, gdyż już w kolejnym gemie odrobił stratę przełamania, następnie doprowadzając do remisu 2:2. Teraz  walka na korcie zrobiła się jeszcze bardziej niesamowita, Polakowi zabrakło bardzo niewiele, ale na koniec zwycięsko wyszedł z niej coraz lepiej grający Grigor Dimitrow. Zadecydował  bardzo długi, obfitujący w zwroty sytuacji gem dziesiąty, w którym wrocławianin ostatecznie stracił podanie, w efekcie przegrywając seta 4:6. To był pierwszy set przegrany przez Huberta Hurkacza w 2021 Paribas Open. Możliwe, że wszystko potoczyłoby się inaczej, gdyby Hurkacz w gemie siódmym (było wówczas 3:3) wykorzystał, któryś z dwóch break-pointów.", "W decydującym secie, bardzo zaciętym i wyrównanym, nieco korzystniej od początku prezentował się Bułgar (choć w trzecim gemie dwa break-pointy miał Polak) i wreszcie znalazło to swoje odzwierciedlenie w wyniku. W szóstym gemie, przy prowadzeniu Dimitrowa 3:2, przy pierwszym break-poincie tenisista bułgarski, próbując minąć Polaka, posłał wprawdzie piłkę w aut, ale kolejnej okazji już nie zaprzepaścił, Bułgar przejął inicjatywę po niesamowitym bekhendzie, po czym zakończył akcję forhendem uzyskując przełamanie, by chwilę później podwyższyć prowadzenie na 5:2.", "Wydawało się, że to już koniec nadziei Polaka na korzystny rezultat, ale właśnie wtedy Hurkacz pokazał charakter. Wrocławianin najpierw utrzymał serwis na sucho, następnie zdobył gema przy podanu rywala, a w gemie 10. utrzymał podanie doprowadzając do remisu 5:5! Dwa kolejne gemy niczego nie zmieniły, choc przserwisie Hurkacza Bułgar był dwie piłki od zwycięstwa, więc o wszystkim decydował tie-break. Tu,  zaczęło się co prawda od mini-breaka dla Huberta Hurkacza, ale od tego momentu dominował już Grigor Dymitrow. Hurkacz zdołał zdobyć jeszcze tylko jeden punkt, przegrał tie-breaka 2-7, cały mecz 6:3, 4:6, 6:7 (2) i pożegnał się z turniejem po ćwierćfinale.", "Z awansu do półfinału 2021 Paribas Open w Indian Wells cieszyć się mógł prezentujący ostatnio coraz wyższą formę Grigor Dimitrow, ale trzeba podkreślić, że na słowa uznania zasłużyli obaj tenisiści.  Stworzyli świetny tenisowy spektakl, “zostawili na korcie serce” obaj wznieśli się na fantastyczny poziom. Wygrać mógł tylko jeden z nich, a zwycięzcą okazał się Grigor Dimitrow.", "Bułgar w najważniejszych momentach spotkania grał jednak od Polaka solidniej, był agresywniejszy, podejmował lepsze decyzje i to on przechylił szalę zwycięstwa na swoją korzyść. Hubertowi Hurkaczowi nie wystarczył do sukcesu fakt, że w trwającym dwie godziny i 37 minut meczu zaserwował 14 asów, podczas gdy Dimitrow nie miał ani jednego, nie wystarczyło też to, że Polak wypracował sobie więcej break pointów (dziewięć przy czterech Bułgara). Grigor Dimitrow był nieco “równiejszy”. Miał w spotkaniu 26 piłek wygranych bezpośrednio przy 27 pomyłkach, natomiast wrocławianin przy 32 uderzeniach kończących, miał 46 niewymuszonych błędów.", "Hubert Hurkacz zakończył turniej w Indian Wells na ćwierćfinale, podobnie jak w poprzedniej edycji imprezy w Kalifornii w 2019 roku, kiedy w 1/4 finału przegrał ze Szwajcarem Rogerem Federerem. Tym samym Hubi nie dołączył do grona tych, którzy w jednym sezonie zdołali triumfować w Miami i w Indian Wells, a więc w dwóch turniejach rangą ustępującym tylko turniejom wielkoszlemowym..", "Półfinałowym przeciwnikiem Grigora Dimitrowa będzie Brytyjczyk Cameron Norrie (26, ATP, nr 21 turnieju). który bardzo pewnie pokonał w czwartek 6:0, 6:2 wyżej notowanego Argentyńczyka Diego Sebastiana Schwartzmana (15. ATP, nr 11. turnieju).", "Pozostałych półfinalistów gry pojedynczej mężczyzn poznamy w piątek. Pary: Nikoloz Basilaszwili (Gruzja, 36. ATP, nr 29 turnieju) – Stefanos Tsitsipas (Grecja, 3. ATP, nr 2 turnieju); Taylor Fritz (USA, 39. ATP, nr 31 turnieju ) – Aleksander Zverev ( Niemcy, 4. ATP, nr 3 turnieju).", "Hubert Hurkacz przegrał z Grigorem Dimitrowem, ale ponieważ Cameron Norrie pokonał Diego Sebastiana Schwartzmana, wiadomo już, że w poniedziałek 18 października Hubert Hurkacz na pewno zadebiutuje w TOP 10 rankingu ATP i w światowej klasyfikacji będzie wyżej od Igi Światek, króra z TOP 10 rankingu WTA, w poniedziałek już na pewno wypadnie. Wygrana Brytyjczyka oznacza zarazem, że Cameron Norrie wciąż liczy się w rywalizacji o awans do liistopadowego ATP Finals 2021 w Turynie. Schwartzman jest mniej groźny. Na razie pewni występu w Turynie są Novak Djoković, Daniił Miedwiediew, Stefanos Tsitsipas i Alexander Zverev, a Hubert Hurkacz zajmuje na liście kwalifikacyjnej ostatnie miejsce gwarantujące udział w imprezie.", "W czwartek w Indian Wells (w Polsce nad ranem w piątek) wyłonione zostały dwie pozostałe półfinalistki turnieju gry pojedynczej kobiet. Do Białorusinki Victorii Azarenki i pogromczyni Igi Świątek Łotyszki Jeleny Ostapenko, które zagrają ze sobą w piątkowym meczu półfinałowym, dołączyły Tunezyjka Ons Jabeur oraz Hiszpanka Paula Badosa Gibert. W ćwierćfinale Ons Jabeur (14. WTA, nr 12 turnieju) w dwóch setach pokonała Estonkę Anett Kontaveit (20. WTA, nr 18 turnieju) 7:5, 6:3. Z kolei Paula Badosa Gibert (27. WTA), nr 21 turnieju) wygrała z Niemką polskiego pochodzenia Angelique Kerber (15. WTA. nr 10 imprezy) 6:4, 7:5. Tym samym nie mamy już w turnieju 2021 Paribas OPen w Indian Wells żadnego, choćby małego, polskiego akcentu, a związana rodzinnie z Wielkopolską Angelique Kerber nie powtórzy swojego największego dotąd osiągnięcia w Indian Wells, gdzie w poprzedniej edycji imprezy (2019) dotarła do finału, przegranego 4:6, 6:3, 4:6 z Kanadyjką Biancą Andreescu.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Oświadczenie Polskiego Związku Tenisowego", "date": "\n\t\t\t\t\t\t\t\t\t\t17 października, 2021\t\t\t\t\t", "text": ["PZT popiera wszystkie działania antydopingowe przeprowadzone przez WADA i jej polską agendę w całej rozciągłości i każdej możliwej formie jak również PZT popiera zwiększenie ilości kontroli antydopingowych na krajowych turniejach tenisowych. Jednocześnie PZT bardzo ściśle współpracuje, w oparciu o obwiązującą Umowę z przedstawicielami POLADA oraz WADA czego efektem są szkolenia dla zawodników i ich trenerów prowadzone przez ekspertów agencji. W związku z zaistniałą sytuacją, PZT zwróci się do POLADA o organizację kolejnych szkoleń dla zawodników i ich trenerów, które w przyszłości będą obowiązkowe dla zawodników zrzeszonych w ramach struktur PZT. Polski Związek Tenisowy przywiązuje szczególną uwagę do procesu szkoleniowego zawodników niemniej jednak PZT nie ma wpływu na poczynania zawodników i ich opiekunów, a co z tym związane, również formami wspomagania stosowanymi w codziennym procesie treningowym poszczególnych członków Kadr Narodowych. W związku z tym prosimy o nie wiązanie działalność Polskiego Związku Tenisowego ze sprawą zawodnika, a w szczególności PZT prosi o nie wypowiadanie się w mediach czy portalach społecznościowych, sugerując niewłaściwe podejście władz PZT do tematu dopingu i naruszające tym samym dobry wizerunek PZT i jego partnerów.", "Zarząd Polskiego Związku Tenisowego", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mirosław Skrzypczyński: Superliga stanie się motorem napędowym polskiego tenisa", "date": "\n\t\t\t\t\t\t\t\t\t\t15 października, 2021\t\t\t\t\t", "text": ["– Do wyborów podszedłem na luzie, z mojej strony wielkich emocji nie było. Spodziewałem się, że będę miał rywala. Tak się nie stało. Muszę też przyznać, że długo się zastanawiałem, czy startować na kolejną kadencję. Rozmawiałem z rodziną, współpracownikami i podjąłem decyzję, że ostatecznie będę ponownie ubiegał się o tę funkcję. Chcę kontynuować wszystkie dobre programy, które stworzyliśmy i jeszcze bardziej zdynamizować dyscyplinę kolejnymi ciekawymi projektami.", "– Krótko. Zachodniopomorskie znalazło się w kryzysie. Dotychczasowy, dobrze sprawujący swoją funkcję prezes Sergiej Sobolew (wychowawca m. in. reprezentanta Polski Marcina Matkowskiego – przyp. red.) został odwołany. Doszło do niepotrzebnego zamieszania. To trzeba uporządkować, bo ten WZT musi działać sprawnie, a jakiekolwiek mało przemyślane zmiany nie są nikomu potrzebne. Sama „rewolucja” to mało, trzeba zawsze przemyśleć co dalej i mieć realny plan, a nie tylko snuć opowieści.", "Mirosława Gintera znam od lat i mam o nim dobrą opinię. Niestety, pogubił się, zaangażował zbyt mocno w jedną opcję, która zamiast merytorycznie rozmawiać skupiała się wyłącznie na krytyce i półprawdach, ale mam nadzieję że to już przeszłość. Teza – przedstawiona w piśmie odczytanym podczas wyborów – mówiąca o tym, że Ministerstwo Sportu nakazało zmianę zarządu, jakieś rezygnacje jest oczywistą nieprawdą, jest kompletną bzdurą bez poparcia w dokumentach. Pierwszym impulsem po odczytaniu tego pisma było skierowanie sprawy na drogę sądową, ale wspólnie z kancelarią prawną, z którą współpracuje PZT zdecydowałem, że są ważniejsze tematy. Szkoda czasu i energii.", "– Superliga Tenisa – najlepsza zawodowa liga na świecie. Tak brzmi pełna nazwa projektu. Ma to być liga zawodowa. Rozgrywki bez ograniczeń dla obcokrajowców jak i zawodników z Polski. Transfery i wypożyczenia będą mogły być realizowane na zasadach określonych według regulaminów PZT. To ma być przedsięwzięcie, o którym będzie głośno nie tylko w naszym kraju. Drużyny uczestniczące w Superlidze zostaną podzielone na trzy klasy rozgrywkowe: Ekstraklasę, 1. Ligę i 2. Ligę. W każdej z lig rywalizować będzie po osiem ekip. Zespoły będą się składać z czworga tenisistów: dwóch kobiet i dwóch mężczyzn. W ramach poszczególnych spotkań ligowych będą do rozegrania dwa single męskie i dwa kobiece oraz gra podwójna zarówno kobiet jak i mężczyzn. Same spotkanie mają być jak najbardziej atrakcyjne dla widzów. Dlatego mecz ligowy będzie się odbywał jednego dnia. Zawsze w niedzielę. Pojedynki toczyć się będą równolegle na dwóch kortach, więc kibice będą mieli łatwy przegląd sytuacji. Pierwsza kolejka ma zostać rozegrana 29 maja 2022 roku, zakończenie planowane jest w połowie sierpnia. Natomiast w dniach 10-11 grudnia przyszłego roku ma się odbyć runda finałowa. Chcemy, żeby wybrane spotkania, na których pojawią się tenisiści o znanych nazwiskach były transmitowane w telewizji o zasięgu krajowym. Do tego cotygodniowy magazyn TV. Podczas meczu kolejki biuro prasowe i studio TV. Relacja streamingowa i współpraca z najważniejszymi lokalnymi mediami w regionie.", "– Zespół który będzie triumfatorem rozgrywek w Ekstraklasie otrzyma potężny zastrzyk finansowy.Sedno całego przedsięwzięcia tkwi we wzmocnieniu znaczenia klubów tenisowych w Polsce. Chcę, żeby to zdanie mocno zabrzmiało: to jest projekt skierowany do klubów, który ma im pomóc finansowo i organizacyjnie. Oczywiście uczestnicy rozgrywek skorzystają – tak jak wspomniałem – na tym finansowo, bo oprócz wysokich nagród gwarantowanych ze strony organizatora, będzie można zapraszać lokalnych sponsorów, którzy będą mogli promować swoje marki, chociażby na bandach okalających korty.", "– Pierwszy sezon będzie najtrudniejszy, ale osoby pracujące w terenie w klubach w całej Polsce już niejednokrotnie pokazały swoje umiejętności menadżerskie. Pozyskanie lokalnych sponsorów, wsparcie od samorządów na pewno pozwoli dobrze wystartować, a potem – jak już wspomniałem – będą pieniądze z budżetu Superligi. Odpowiadając na pierwsza część Pana pytania. Sceptycy zawsze będą tylko najpierw trzeba zrozumieć co staramy się zrobić i czemu to ma służyć. Ludzie zainteresowani wsparciem Superligi niekoniecznie są zainteresowani sponsoringiem czegoś innego. Naszym zadaniem jest umiejętnie wykorzystać całą sytuację, zresztą jeżeli chodzi o środki na szkolenie my takie Programy już uruchomiliśmy, a po drugie Superliga ma być motorem napędowym dla rozwoju „białego sportu” w Polsce na kolejne lata. To będzie skok w tenisowy XXI wiek, który przyciągnie kolejnych sponsorów i duże pieniądze, z czego przede wszystkim mają skorzystać kluby.", "– Będą kontynuowane: LOTOS PZT Polish Tour, Narodowe Mistrzostwa Polski, które zyskują na prestiżu i są już bardzo atrakcyjne finansowe dla uczestników (w tym roku pula nagród wyniosła ponad 750 tys. zł, a mistrzowie Polski wyjechali z kortów Górnika Bytom mercedesami – przyp. red.), Narodowy Dzień Tenisa, Tenisowa Zima, programy wsparcia dla młodzieży, NPUT. Pamiętajmy też, że w przyszłym roku będzie gotowe Centrum Tenisowe w Kozerkach niedaleko Warszawy.", "– Mecz międzypaństwowy Polski i Czech będzie ukoronowaniem jubileuszu 100-lecia Polskiego Związku Tenisowego. W dniach 10-11 grudnia zapowiadają się wielkie emocje. W obu ekipach zagrają kobiety i mężczyźni. Nasi sąsiedzi z południa awizują w składzie takie nazwiska jak: Petra Kvitova, Katerina Siniakova, Marketa Vondrousova, Jiri Vesely i Lukas Rosoal. Co do składu reprezentacji Polski trwają rozmowy z Igą Świątek i Hubertem Hurkaczem. Udział potwierdzają Łukasz Kubot, Kamil Majchrzak, Kacper Żuk, Mada Linette, Magdalena Fręch, czy Katarzyna Kawa.", "I na koniec o jeszcze jednym, ale bardzo ważnym przedsięwzięciu. Razem z federacją czeska planujemy w przyszłym roku cykl turniejów, w których będę rywalizować młodzi tenisiści do lat 12 i 14. Trwają rozmowy i gdyby udał się ten projekt to byłby duży skok jakościowy jeżeli chodzi o szkolenie i rywalizację w najmłodszych kategoriach wiekowych.", ": Maciej Łosiak „Tenis Magazyn”, Radosław Patroniak „Głos Wielkopolski”", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ćwierćfinał w Indian Wells nie dla Igi Świątek. Ostapenko znowu lepsza", "date": "\n\t\t\t\t\t\t\t\t\t\t12 października, 2021\t\t\t\t\t", "text": ["Tak się złożyło, że o awans do ćwierćfinału 2021 BNP Paribas Open (WTA 1000) rywalizowały między sobą dwie mistrzynie wielkoszlemowego French Open (Świątek triumfowała na kortach im. Rolanda Garrosa w Paryżu w roku 2020, Ostapenko w 2017). Na Stadium 3 w Indian Wells skuteczniejsza w kluczowych momentach okazała się, niestety, Jelena Ostapenko.", "Iga Świątek mogła rozpocząć spotkanie przełamaniem, lecz w gemie otwarcia nie wykorzystała dwóch break-pointów. Polka, która starała się grać agresywnie i ofensywnie, dopięła swego w gemie siódmym, po którym objęła prowadzenie 4:3, lecz rywalka od razu odpowiedziała przełamaniem powrotnym, poszła za ciosem i to ona wygrała pierwszą partię 6:4. Łotyszka okazała się lepsza w decydujących akcjach, choć Świątek miała swoje okazje, a w gemie dziewiątym, gdy mogła wyjść na prowadzenie 5:4, znowu zmarnowała break-pointa. Dodać trzeba, że Łotyszka swoje szanse miała już wcześniej, w gemie szóstym, ale – na szczęście dla naszej reprezentantki – wówczas pomyliła się przy returnie po linii.", "Iga Świątek nie podłamała się niepowodzeniem w pierwszej partii. Turniejowa „dwójka”, która była już najwyżej klasyfikowaną w rankingu WTA pośród pozostałych zawodniczek w kalifornijskiej imprezie, pokazała charakter. Drugiego seta nasza reprezentantka rozpoczęła od odebrania serwisu Łotyszce, pewnie utrzymała podanie, podwyższając prowadzenie i wydawało się, że może pokusić się o odwrócenie losów spotkania. Ale nie… Dobrze było tylko do wyniku 3:1 na korzyść tenisistki z Raszyna. Następne trzy geny padły łupem Ostapenko, która odrobiła też stratę serwisu i zrobiło się nieprzyjemnie dla naszej reprezentantki.", "Przed swoją kolejną próbą serwisową, przy prowadzeniu rywalki 4:3, Iga Świątek opuściła kort, gdyż niezbędna była interwencja medyczna. Po powrocie Polka znowu została przełamana, a za chwilę mecz dobiegł końca. Ostapenko, przy własnym podaniu, szybko wypracowała trzy piłki meczowe i – choć dwie pierwsze Polka obroniła – przy trzeciej nie dała już rady. Jelena Ostapenko wygrała 6:4, 6:3 i to ona wystąpi w ćwierćfinale 2021 Paribas Open.", "Mecz był wyrównany. Polka prezentowała tenis bardziej wszechstronny, a Ostapenko popełniała sporo błędów, lecz to było niewystarczające. ", "Iga Świątek grała już z Jeleną Ostapenko w głównym cyklu WTA. W czerwcu 2019 roku na trawiastym korcie w Birmingham Polka „urwała” Łotyszce zaledwie dwa gemy, przegrywając 0:6, 2:6. Wtedy tenisistka z Raszyna nie była jeszcze znaną zawodniczką, stawiała dopiero pierwsze kroki w WTA Tour. Teraz w Indian Wells to Iga Świątek była faworytką i, niestety, nie wywiązała się z tej roli, ponownie ponosząc porażkę.", "Na pewno nie tak miało być. Polka miała szanse, ale w każdym z setów nie utrzymała prowadzenia. W kluczowych akcjach więcej opanowania, więcej zdecydowania wykazała Łotyszka.", "Trudno stwierdzić, na ile w dobrej grze w końcówce Polce przeszkadzały dolegliwości zdrowotne, choć do momentu interwencji medycznej nic nie wskazywało, że Iga Świątek ma jakieś problemy..", "W ćwierćfinale rywalką Jeleny Ostapenko będzie zwyciężczyni spotkania między Amerykanką Shelby Rogers (44. WTA), a rozstawioną z numerem 23. finalistką niedawnego US Open 2021, Kanadyjką Leylah Annie Fernandez (28. WTA).", "W ewentualnym półfinale triumfatorkę French Open 2017 może czekać mecz ze zwyciężczynią ćwierćfinału, w którym Jessica Pegula (USA, 24.WTA, nr 19. turnieju) zmierzy się z lepszą w meczu Białorusinek: Aliaksandry Sasnowicz (100. WTA) i Victorii Azarenki (32. WTA, nr 27.turnieju). Jassica Pegula jako pierwsza zameldowała się we wtorek w ćwierćfinale, po zdecydiwanym zwycięstwie 6:1, 6:1 „wyrzucając” z imprezy turniejową „czwórkę” Elinę Switoliną (7. WTA) z Ukrainy.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz w ćwierćfinale w Indian Wells. Karacew pokonany", "date": "\n\t\t\t\t\t\t\t\t\t\t13 października, 2021\t\t\t\t\t", "text": ["Niespełna dwa tygodnie temu Hubert Hurkacz i Asłan Karacew zmierzyli się w II rundzie turnieju San Diego Open i wówczas w trzech setach zwyciężył Rosjanin (5:7, 6:4, 6:2). W środowy wieczór zdecydowanie lepszy okazał się Polak, który wygrał bardzo pewnie 6:1.6:3, rewanżując się Rosjaninowi za tamtą porażkę.", "Mecz tylko na początku był bardzo wyrównany. Hurkacz już w gemie otwarcia musiał bronić break-pointa, ale obronił się asem serwisowym. Polak okazał się od rywala skuteczniejszy, gdyż w gemie czwartym wypracował aż trzy break-pointy, podwyższając prowadzenie na 3:1. Pomógł mu zresztą Rosjanin, popełniając podwójny błąd serwisowy. Polak grał w tym okresie świetnie. W swoich gemach serwisowych raz po raz popisywał sią asami, natomiast Karacew mylił się coraz częściej. W gemie szóstym wrocławianin ponownie przełamał podanie rywala, który nie zdobył ani jednego punktu, a po chwili, w niespełna pół godziny wygrał seta 6:1. To prawda, że Karacew grał w tym secie słabiej, popełniał wiele błędów, ale już tylko zasługą Polaka było, że potrafił ten fakt świetnie wykorzystać.", "W drugiej odsłonie Rosjanin zaczął grać lepiej, ale inicjatywa wciąż należała do Hurkacza, który niestety w gemie trzecim dwukrotnie nie wykorzystał break pointów. Gdyby się to udało była szansa, że mecz potoczyłby się już do końca, pod wyraźne dyktando turniejowej “ósemki”. Tak się jednak nie stało, mieliśmy więc później sporo walki, gdyż Rosjanin nie zamierzał się poddawać i stopniowo wrócił do gry. Wprawdzie Hubert Hurkacz, w gemie piątym przełamał podanie Karacewa po tym jak Rosjanin posłał piłkę za kort z bekhendu, ale niestety za chwilę Polak miał moment słabości, oddając serwis mimo prowadzenia 30:0. Zapaść Polaka na szczęście trwała krótko. Już w kolejnym gemie Hubert Hurkacz ponownie odebrał serwis rywalowi i tej przewagi już nie roztrwonił, zwycięstwo pieczętując w gemie dziewiątym po kolejnym przełamaniu serwisu Karacewa.", "Oczywiście naszemu reprezentantowi też przytrafiały się w środowy wieczór błędy, generalnie pokazał jednak tenis na wysokim poziomie, w pełni zasłużenie awansując do ćwierćfinału. Tym samym Hubi już co najmniej powtórzył osiągnięcie z poprzedniej edycji Paribas Open w Indian Wells, bowiem w 2019 roku dotarł w Kalifornii do ćwierćfinału, w którym przegrał ze Szwajcarem Rogerem Federerem.", "Środowe spotkanie Polaka z Asłanem Karacewem trwało tylko niewiele ponad godzinę.", "W ćwierćfinale przeciwnikiem Huberta Hurkacza będzie zwycięzca meczu Daniił Miedwiediew (Rosja, 2. ATP, turniejowa “jedynka”) – Grigor Dimitrow (Bułgaria, 28. ATP, nr 23. turnieju).", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz w III rundzie w Indian Wells", "date": "\n\t\t\t\t\t\t\t\t\t\t9 października, 2021\t\t\t\t\t", "text": ["Hubert Hurkacz i Alexei Popyrin Alexei Popyrin (ATP 71.) zmierzyli się ze sobą w sobotę po raz pierwszy. Wrocławianin, który w poprzedniej ostatniej jak dotąd, edycji turnieju w Indian Wells dotarł do ćwierćfinału, zaprezentował się w swoim pierwszym występie w grze pojedynczej. przez większa część meczu, a zwłaszcza w secie pierwszym,  z bardzo dobrej strony. Hurkacz od początku bardzo dobrze serwował pewnie wygrywając swoje podania, a w wymianach często przejmował inicjatywę. Na efekty długo nie trzeba było czekać. Już w czwartym gemie, przy drugiej serwisowej próbie Australijczyka, nasz reprezentant przełamał podanie rywala obejmując prowadzenie 3:1 i przewagę utrzymał do końca partii, potwierdzając ją jeszcze przy następnej próbie serwisowej Popyrina. W sumie w pierwszym secie trwającym niewiele ponad pół godziny, Hubi oddał przeciwnikowi tylko jednego gema.", "Na początek drugiego seta wrocławianin nie wykorzystał wprawdzie break-pointa i Australijczyk wygrywał 1:0, ale w niczym nie zmieniło to wtedy przebiegu spotkania. Walki było w tej odsłonie więcej niż w secie pierwszym, lecz dominacja Hurkacza długo nie podlegała dyskusji. W drugiej partii Australijczyk stracił podanie w gemie trzecim i wszystko wskazywało, że tej straty nie zdoła już odrobić gdyż serwis Polaka wciąż funkcjonował bez zarzutu, a Popyrin w piątym gemie znowu obronił break-pointa. Pierwsze kłopoty wrocławianina pojawiły się niespodziewanie, kiedy w gemie ósmym, przy prowadzeniu Polaka 4:3, Australijczyk wypracował sobie najpierw dwa, a następnie jeszcze jednego break-pointa. Wówczas Hubi za każdym razem wybronił się asami serwisowymi, utrzymał podanie, ale niestety stracił je przy swojej kolejnej próbie serwisowej, kiedy serwował by wygrać spotkanie i zrobiło się 5:5. Rywalizacja w secie zaczęła się wiec od początku, choć chwilę wcześniej mogło już być po meczu, ponieważ Hubert Hurkacz nie wykorzystał dwóch meczboli. Na szczęście w tym trudnym momencie Hubi zdołał się zmobilizować, odnalazł właściwy rytm i wygrywając dwa kolejne gemy przypieczętował jak najbardziej zasłużone zwycięstwo.", "W następnej rundzie (1/16 finału) Hubert Hurkacz zmierzy się ze zwycięzcą meczu Sebastian Korda – Frances Tiafoe (obaj USA). Mecz w poniedziałek, 11 października.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz kontra Karacew o ćwierćfinał Indian Wells", "date": "\n\t\t\t\t\t\t\t\t\t\t13 października, 2021\t\t\t\t\t", "text": ["Hubert Hurkacz prezentuje w Indian Wells bardzo dobrą dyspozycję, ale przed wrocławianinem trudne zadanie. Asłan Karacew (czytaj też: ", ") to bardzo wymagający przeciwnik, jedno z odkryć sezonu 2021. W lutym niezbyt jeszcze wówczas doceniany Rosjanin sensacyjnie dotarł do półfinału wielkoszlemowego Australian Open, następnie wygrał  pierwszy w karierze turniej ATP triumfując w Dubaju, a w kwietniu wystąpił w finale imprezy w Belgradzie. Z Igrzysk Olimpijskich w Tokio Karacew wrócił ze srebrnym medalem zdobytym z Jeleną Wiesniną w grze mieszanej. Należy też zwrócić uwagę, że tenisista z Władykaukazu pokonał już w bieżącym roku kilku  bardzo uznanych już zawodników, którymi są bez wątpienia lider rankingu ATP Serb Novak Djoković, wicelider rankingu, mistrz US Open 2021 Rosjanin Daniił Miedwiediew, czy Argentyńczyk Diego Schwartzman (15. ATP). W Indian Wells też ma już na rozkładzie wyżej notowanego rywala, w 1/16 finału wyeliminował Kanadyjczyka Denisa Shapovalova (13. ATP).  Zupełnie niedawno, bo 1. października, Karacew wygrał również z Hubertem Hurkaczem, pokonując wrocławianina w trzech setach (5:7, 6:4, 6:2) w drugiej rundzie poprzedzającego imprezę w Indian Wells turnieju San Diego Open. Hubi stanie więc przed szansą na szybki rewanż, trzeba jednak zdawać sobie sprawę, że łatwo na pewno nie będzie.", "Ewentualna wygrana Polaka sprawi, że Hubert Hurkacz jeszcze bardziej przybliży się do debiutu w TOP 10 rankingu ATP (na razie w “przejściowym”, aktualizowanym na bieżąco rankingu jest dziesiąty). Zarazem Hurkacz może jeszcze bardziej zwiększyć swoje szanse na występ w ATP Finals 2021 w Turynie, bowiem Karacew, to jeden z poważnych konkurentów wrocławianina w rywalizacji o udział w turyńskiej imprezie.", "Już teraz pewne jest natomiast, że po 2021 Paribas Open w Indian Wells,  Hurkacz wyprzedzi w rankingu ATP jednego ze swoich idoli, rzadko ostatnio grającego Szwajcara Rogera Federera, który 18 października znajdzie się poza TOP 10 rankingu. Stanie się tak po raz pierwszy od stycznia 2017 roku.", "W turnieju mężczyzn w Indian Wells nie mamy tylu niespodzianek, jak w rywalizacji kobiet, nie znaczy to jednak, że brakuje interesujących spotkań. We wtorek skompletowana została stawka zawodników, którzy w środę zagrają o awans do ćwierćfinału.", "Na włoski pojedynek liczyli kibice w Italii, ale takiego meczu nie będzie, bowiem Matteo Barrettini (7. ATP) przegrał  4:6, 3:6 z niżej notowanym Amerykaninem Taylorem Fritzem (39. ATP) i to Amerykanin będzie następnym rywalem Jannika Sinnera. W konfrontacji medalistów I.O. w Tokio wicemistrz olimpijski w grze pojedynczej Rosjanin Karen Chaczanow pokonał brązowego medalistę Hiszpana Pablo Carreno-Bustę 6:4, 6:0. Awansował także mistrz olimpijski Niemiec Alexander Zverev, który po ciekawym, wyrównanym meczu pokonał Brytyjczyka Andy’ego Murray’a 6:4, 7:6 (4).", "Alexander Zverev jest czwartym tenisistą, który zapewnił sobie udział w listopadowym ATP Finals 2021 w Turynie (wcześniej udział w turyńskiej imprezie zagwarantowali już sobie trzej czołowi zawodnicy rankingu ATP, mający bardzo dobry także obecny sezon: Serb Novak Djoković, Rosjanin Daniił Miedwiediew oraz Grek Stefanos Tsitsipas).", "Komplet par 1/8 finału turnieju mężczyzn 2021 Paribas Open: Daniił Miedwiediew (Rosja, nr 1 turnieju) – Grigor Dimitrow (Bułgaria, nr 23), Asłan Karaczew (Rosja, 19) – Hubert Hurkacz (8), Tommy Paul (USA) – Cameron Norrie (Wielka Brytania, 21), Diego Sebastian Schwartzman (Argentyna, 11) – Casper Ruud (Norwegia, 6), Taylor Fritz (USA, 31) – Jannik Sinner (Włochy, 10), Gael Monfils (Francja, 14) – Alexander Zverev (Niemcy, 3), Nikoloz Basilaszwili (Gruzja, 29) – Karen Chaczanow (Rosja, 24), Alex de Minaur (Australia, 22) – Stefanos Tsitsipas (Grecja, 2).", "Przeciwnikiem lepszego z pary Karacew – Hurkacz, będzie w ćwierćfinale zwycięzca meczu Daniił Miedwiediew – Grigor Dimitrow.", "W turnieju mężczyzn przed nami mecze 1/8 finału, natomiast w turnieju kobiet znamy już komplet ćwierćfinalistek. Rywalką  Łotyszki Jeleny Ostapenko (29. WTA), pogromczyni Igi Świątek, będzie Amerykanka Shelby Rogers (44. WTA), która we wtorek dość niespodziewanie wyeliminowała finalistkę US Open 2021 Kanadyjkę Leylah Annie Fernandez (28. ATP), wygrywając 2:6, 6:1, 7:6 (4). Fernandez przy stanie 5:6 w trzecim secie obroniła meczbola doprowadzając do tie-breaka, ale ostatecznie nie zdołała pokonać Amerykanki.", "W drugiej parze ćwierćfinałowej tej części turniejowej drabinki, Amerykanka Jessica Pegula (24.WTA) zmierzy się z Białorusinką Victorią Azarenką (32. WTA). Azarenka, dwukrotna mistrzyni Australian Open, była liderka rankingu WTA, która w 1/32 finału wyeliminowała Magdę Linette, “zatrzymała” rewelację turnieju, swoją rodaczkę Aliaksandrę Sasnowicz (100. WTA), po zwycięstwie 6:3, 6:4. Sasnowicz została wyeliminowana, ale Indian Wells opuszcza na pewno zadowolona, wcześniej wyeliminowała przecież m.in. sensacyjną mistrzynię wielkoszlemowego US Open 2021 Brytyjkę Emmę Raducanu oraz dwukrotną mistrzynię wielkoszlemową (French Open 2018, Wimbledon 2019), Rumunkę Simonę Halep.", "W drugiej połówce turniejowej drabinki pary ćwierćfinałowe przedstawiają się następująco: Anette Kontaveit (Estonia) – Ons Jabeur (Tunezja), Paula Badosa Gibert (Hiszpania) – Angelique Kerber (NIemcy),", "W nocy z wtorku na środę czasu polskiego Paula Badosa Gibert (27. WTA) pokonała 6:1, 7:5 Czeszkę Barborę Krejcikovą (5. WTA), turniejową “trójkę”, mistrzynię French Open 2021 i zmierzy się teraz z często trenującą w podpoznańskim Puszczykowie, rodzinnie związaną z Wielkopolską  Angelique Kerber (15. WTA). Będziemy zatem mieli w ćwierćfinale polski akcent. Niemka polskiego pochodzenia która w poprzedniej edycji imprezy w Indian Wells (w 2019 roku) dotarła do finału, teraz, w 1/8 finału, nadspodziewanie pewnie wygrała z Australijką Ajlą Tomljanovic (47. WTA) 6:4, 6:1.", "W drugiej ćwierćfinałowej parze tej części turniejowej drabinki zagrają Tunezyjka Ons Jabeur (14. WTA) i prezentująca ostatnio wysoką formę Estonka Anett Kontaveit (20. WTA), zwyciężczyni niedawnego turnieju w Ostrawie. Od Tunezyjki słabsza okazała się we wtorek rewelacyjna kwalifikanta z Rosji Anna Kalinskaja (151. WTA), która dopiero na 1/8 finału zakończyła występ w turnieju w Indian Wells, przegrywając 2:6, 2:6. O dyspozycji Estonki boleśnie przekonała się natomiast Brazylijka Beatriz Haddad Maia. Pogromczyni turniejowej “jedynki” Czeszki Karoliny Pliskovej, w meczu z Kontaveit zdołała urwać rywalce tylko dwa gemy, przegrywając 0:6, 2:6.", "Dodać jeszcze można, że dalsze rozstrzygnięcia w turnieju 2021 Paribas Open, będą miały istotne znaczenie dla Igi Świątek, w kontekście rywalizacji Polki o udział w WTA Finals 2021 w Guadalajarze.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jelena Ostapenko na drodze Igi Świątek", "date": "\n\t\t\t\t\t\t\t\t\t\t11 października, 2021\t\t\t\t\t", "text": ["W 1/8 finału gry pojedynczej kobiet przeciwniczką rozstawionej z numerem drugim Igi Świątek będzie Łotyszka Jelena Ostapenko (29.WTA), rozstawiona w Kalifornii z numerem 24. Łotyszka awans do IV rundy zapewniła sobie, pokonując po niemal dwóch godzinach rywalizacji reprezentantkę Kazachstanu Juliję Putincewą 6:3, 2:6, 6:3. Dojdzie zatem do spotkania dwóch mistrzyń French Open, bowiem Świątek triumfowała na kortach im. Rolanda Garrosa w Paryżu w 2020 roku, natomiast Ostapenko w roku 2017. Ten mecz odbędzie się we wtorek. Zwyciężczyni w ćwierćfinale zmierzy się z lepszą z pary Leylah Annie Fernandez (Kanada, 28. WTA) i Shelby Rogers (USA, 44.WTA).", "Iga Świątek grała już z Jeleną Ostapenko w głównym cyklu WTA i nie była to dla reprezentantki Polski przyjemna konfrontacja. W czerwcu 2019 roku na trawiastym korcie w Birmingham Polka „urwała” Łotyszce zaledwie dwa gemy, pregrywając 0:6, 2:6. Wtedy tenisistka z Raszyna nie była jeszcze znaną zawodniczką, stawiała dopiero pierwsze kroki w WTA Tour. Teraz w Indian Wells to Iga Świątek będzie faworytką.", "Spotkanie zostanie rozegrane we wtorek 12 października, gdyż na ten dzień zaplanowano wszystkie mecze IV rundy gry pojedynczej kobiet.", "Już w poniedzałek najlepsza polska tenisistka ponownie pojawi się na korcie w Indian Wells, tym razem w meczu gry podwójnej. Para Iga Świątek/Bethanie Mattek-Sands (USA), finalistki French Open 2021, zmierzą się z rozstawioną w Kalifornii z numerem drugim parą tajwańsko-belgijską Su-wei Hsieh/Elise Mertens. Ostatecznie to bardzo interesująco zapowiadające się spotkanie rozpocznie się nie wcześniej niż o godzinie 21.30 czasu polskiego, co w praktyce oznacza, że zapewne jeszcze później.", "Iga Świątek zaimponowała w meczu 1/16 finału imprezy w Indian Wells, demolując Rosjankę Veronikę Kudermetową. W innych spotkaniach było ciekawiej. W najciekawszym, w którym zmierzyły się dwie finalistki turniejów wielkoszlemowych z 2021 roku, Kanadyjka Leylah Annie Fernandez (finalistka US Open) wygrała z Rosjanką Anastasiją Pawluczenkową (finalistka French Open) 5:7. 6:3, 6:4.", "Dalej grają także turniejowa „czwórka” Elina Switolina z Ukrainy (7. WTA), której rywalką w 1/8 finału będzie Amerykanka Jessica Pegula (24.WTA), oraz Białorusinki Aliaksandra Sasnowicz (100, WTA) i pogromczyni Magdy Linette Victoria Azarenka (32. WTA), które między sobą zagrają o awans do ćwierćfinału.", "Największą niespodziankę sprawiła w niedzielę (w Polsce w nocy z niedzieli na poniedziałek) Sasnowicz, pokonując 7:5. 6:4 Simonę Halep (17.WTA), mistrzynię French Open 2018 i Wimbledonu 2019 w grze pojedynczej. W spotkaniu, w którym zmierzyły się dwukrotna mistrzyni Australian Open Victoria Azarenka (32.WTA) i dwukrotna mistrzyni Wimbledonu Czeszka Petra Kvitova (11.WTA), lepsza okazała się Białorusinka, wygrywając 7:5, 6:4.", "Spotkania 1/16 finału w drugiej połówce turniejowej drabinki rozgrywane będą w poniedziałek późnym wieczorem ora w nocy z poniedziałku na wtorek czasu polskiego. Zestaw par przedstawia się następująco: Karolina Pliskova (Czechy, 3. WTA) – Beatriz Haddad Maia (Brazylia, 115. WTA), Anett Kontaveit (Estonia, 20. WTA) – Bianca Andreescu (Kanada, obrończyni tytułu 21, WTA), Ons Jabeur (Tunezja, 14. WTA) – Danielle Rose Collins (USA, 25. WTA), Anna Kalinskaja (Rosja, 93. WTA) – Viktorija Golubic (Szwajcaria, 46. WTA), Barbora Krejcikova (Czechy, 5. WTA) – Amanda Anisimova (USA, 81. WTA), Paula Badosa Gibert (Hiszpania, 27.WTA) – Cori Gauff (USA, 19. WTA), Angelique Kerber (NIemcy, 15. WTA) – Daria Kasatkina (Rosja, 30 WTA), Tamara Zidansek (Słowenia, 33. WTA) – Alja Tomljanović (Australia, 47. WTA)", "W rywalizacji mężczyzn w grze pojedynczej dopiero w poniedziałek rano polskiego czasu zakończyły się ostatnie mecze 1/32 finału. Dalej awansowali między innymi turnierjowa „dwójka” Grek Stefanos Tsitsipas, mistrz olimpijski z niedawnych IO w Tokio, Niemiec Alexander Zverev (turniejowa „trójka”), wicemistrz olimpijski w grze pojedynczej Rosjanin Karen Chaczanow. W pierwszych dwóch rundach prawie nie było niespodzianek, dalej grają chociażby turniejowa „jedynka”, Rosjanin Daniił Miedwiediew, mistrz US Open 2021, wicelider rankingu ATP, czy też potencjalny kolejny rywal Huberta Hurkacza, inny Rosjanin Asłan Karacew, wicemistrz olimpijski w grze mieszanej, z którym kilka dni temu Hubi przegrał podczas turnieju w San Diego.", "Pierwsze mecze 1/16 finału gry pojedynczej mężczyzn zaplanowano na poniedziałek na godzinę 20 polskiego czasu. Zestaw par: Daniił Miedwiediew (Rosja, turniejowy nr 1) – Filip Krajinović (Serbia, 27), Grigor Dimitrow (Bułgaria, 23) – Reily Opelka (USA, 16), Denis Shapovalov (Kanada, 9) – Asłan Karacev (Rosja, 19), Frances Tiafoe (USA) – Hubert Hurkacz (8) – mecz z poniedziałku na wtorek zaplanowano na godz. 3 w nocy czasu polskiego), Andriej Rubliow (Rosja, 4) – Tommy Paul (USA), Cameron Norrie (Wielka Brytania, 21) – Roberto Bautista Agut (Hiszpania, 15), Diego Sebastian Schwartzmann (Argentyna,11) – Daniel Evans (Wielka Brytania, 18), Lloyd George Harris (RPA, 26) – Casper Ruud (Norwegia, 6), Matteo Barrettini (Włochy, 5) – Taylor Fritz (USA, 31), Jannik Sinner (Włochy, 10) – John Isner (USA, 20), Gael Monfils (Francja, 14) – Kevin Anderson (RPA), Andy Murray (Wielka Brytania) – Alexander Zverev (Niemcy, 3), A. Ramos – Nikoloz Basilaszwili (Gruzja, 29), Karen Chaczanow (Rosja, 24) – Pablo Carreno-Busta (Hiszpania, 12), Cristian Garín (Chile, 13) – Alex de Minaur (Australia, 22), Fabio Fognini (Włochy, 25) – Stefanos Tsitsipas (Grecja, 2).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Koniec turnieju dla Magdaleny Fręch", "date": "\n\t\t\t\t\t\t\t\t\t\t10 października, 2021\t\t\t\t\t", "text": ["W rankingu WTA Magdalenę Fręch i Karolinę Pliskovą dzieli, przynajmniej na razie, ponad 100 lokat, ale na korcie w kompleksie tenisowym Indian Wells Tennis Garden przez długi czas różnica nie była aż tak widoczna. Dużo niżej notowana Polka nie „pękła” przed utytułowana rywalką, od początku stawiając Czeszce twardy opór. Magdalena Fręch grała mądrze, zagrywała długie piłki ze zmianami kierunku i rotacji, zwalniała i przyspieszała grę, z czym niecierpliwa, popełniająca sporo błędów Pliskova nie mogła sobie poradzić. W efekcie to tenisistka z Łodzi jako pierwsza uzyskała przełamanie w siódmym gemie, stając przed szansą zwycięskiego zakończenia pierwszej partii. Niestety, nasza reprezentantka wypracowanej przewagi nie zdołała utrzymać. W najważniejszych fragmentach seta Karolina Pliskova grała już spokojniej, bardziej precyzyjnie i choć Polka walczyła, nie dała jednak rady. Trzecia obecnie zawodniczka rankingu WTA najpierw nie dopuściła do tego, żeby Polka podwyższyła prowadzenie, natychmiast wyrównała na 4:4, a decydujący cios zadała w gemie 12., kiedy przełamała podanie polskiej tenisistki.", "W secie drugim, patrząc od strony Polki, tak dobrze już nie było. Czeszka uzyskała przełamanie w czwartym oraz szóstym gemie i choć następnie dopadło ją lekkie załamanie, bo straciła serwis w gemie siódmym, do nerwowej końcówki spotkania nie dopuściła. Mecz skończył się po 80 minutach, gdy w następnym gemie Karolina Pliskova ponownie przełamała serwis Polki. Przy ostatniej, jak się okazało, akcji spotkania łodzianka zagrała nieskuteczny forhend.", "Tym samym Magdalena Fręch zakończyła występ w turnieju 2021 BNP Paribas Open (WTA 100) w Indian Wells, ale na pewno może być z tego występu zadowolona. Polka przeszła dwustopniowe eliminacje, w I rundzie w bardzo dobrym stylu wyeliminowała wyżej notowaną Chinkę Saisai Zheng, a nie poradziła sobie dopiero z turniejową „jedynką”, z którą zresztą całkiem wyrównanie walczyła. W nagrodę w następnym notowaniu rankingu WTA, które zostanie ogłoszone 18 października, po zakończeniu bardzo prestiżowej imprezy w Indian Wells, być może po raz pierwszy w karierze znajdzie się w TOP 100 rankingu tenisistek (w rankingu przejściowym aktualizowanym na bieżąco jest teraz 97).", "Karolina Pliskova w trwającej obecnie edycji imprezy w Kalifornii po raz siódmy występuje w turnieju głównym. W Indian Wells już czterokrotnie docierała przynajmniej do ćwierćfinału, w tym dwukrotnie (2016, 2017) do półfinału. W poniedziałek rywalką Czeszki w 1/16 finału 2021 BNP Paribas Open w Indian Wells będzie Brazylijka Beatriz Haddad Maia.", "W sobotę grono tenisistek, które wystąpią w 1/16 finału, uzupełniły: Anett Kontaveit (Estonia, 20. WTA), Ons Jabeur (Tunezja, 14. WTA), Anna Kalinskaja (Rosja, 93. WTA), Amanda Anisimova (USA, 81. WTA), Tamara Zidansek (Słowenia, 33. WTA), Alja Tomljanović (Australia, 47. WTA) po wygranej 6:3,1:6,6:3 z Hiszpanką Garbine Muguruzą (6. WTA), Karolina Pliskova (Czechy, 3. WTA), Beatriz Haddad Maia (Brazylia, 115. WTA), Barbora Krejcikova (Czechy, 5. WTA), Cori Gauff (USA, 19. WTA), Paula Badosa Gibert (Hiszpania, 27.WTA), Danielle Rose Collins (USA, 25. WTA), Viktorija Golubic (Szwajcaria, 46. WTA), która niespodziewanie pokonała 5:7, 6:3, 6:2 Greczynkę Marię Sakkari (9. WTA), Angelique Kerber (NIemcy, 15. WTA), po zwycięstwie 6:1, 6:7(4), 7:5 z Czeszką Kateriną Siniakovą (53.WTA), Daria Kasatkina (Rosja, 30 WTA) oraz broniąca tytułu Bianca Andreescu (Kanada 21, WTA), która wygrała 7:6(2), 5:7, 6:2 z Amerykanką Aloson Riske (51, WTA).", "Kilkadziesiąt minut po swoim sobotnim zwycięstwie Hubert Hurkacz poznał poniedziałkowego rywala w 1/16 finału turnieju w Indian Wells. Będzie nim Amerykanin Frances Tiafoe (49. ATP), który w 1/32 finału pokonał innego Amerykanina Sebastiana Kordę 6:0, 6:4.", "Oprócz Huberta Hurkacza i Francesa Tiafoe, w sobotę do III rundy (1/16 finału) gry pojedynczej mężczyzn awansowali: Reilly Opelka (USA, 20.ATP), Daniel Evans (Wielka Brytania, 22. ATP), Diego Sebastian Schwartzman (Argentyna, 15. ATP), Roberto Bautista-Agut (Hiszpania, 19. ATP), Denis Shapovalov (Kanada), Grigor Dimitrow (Bułgaria), Asłan Karacew (Rosja, 23. ATP) , Daniił Miedwiediew (Rosja, 2.ATP), Lloyd George Harris (RPA, 31. ATP), Tommy Paul (USA, 60 ATP), Cameron Norrie (Wielka Brytamia, 26. ATP), Casoer Ruud (Norwegia, 10. ATP), Filip Krajinovic (Serbia, 34. ATP) oraz jeden z faworytów turnieju Andriej Rubliow (Rosja, 5. ATP).", "Z kolei udział w niedzielnych meczach II rundy zapewnili sobie: Emilio Gomez (Ekwador, 174.ATP), Aleksandar Vukic (Australia, 202.ATP), Brandon Nakashima (USA, 83.ATP), Pedro Martinez (Hiszpania, 61. ATP), John Millman (Australia, 58. ATP), Gianluca Mager (Włochy, 73. ATP), Andy Murray (Wielka Brytania, 121. ATP).", "Dla polskich sympatyków tenisa niedzielny wieczór 10 października stać będzie pod znakiem Igi Świątek. Nasza najlepsza tenisistka rozstawiona w Indian Wells z numerem drugim, o godz. 20 rywalizować będzie o awans do 1/8 finału gry pojedynczej. Przeciwniczką Igi Świątek (4. WTA) będzie Rosjanka Veronika Kudermetowa. Oczywiście Polka jest faworytką, ale spacerek to wcale być nie musi. Początek spotkania wyznaczono na godzinę 20 czasu polskiego i to raczej pewny termin rozpoczęcia meczu, bo wówczas w Indian Wells rozpoczyna się sesja dzienna. A mecz Światek-Kudermetowa wyznaczono jako pierwszy tego dnia.", "Mecz II rundy gry podwójnej, w którym finalistki French Open 2021 w deblu kobiet, Iga Świątek i Amerykanka Bethanie Mattek-Sands zmierzą się z rozstawioną z numerem drugim parą tajwańsko-belgijską Su-Wei Hsieh/Elise Mertens, odbędzie się w poniedziałek o godzinie 20 naszego czasu. Na kortach im. Rolanda Garrosa w Paryżu w konfrontacji tych duetów lepsze okazały się Polka i Amerykanka. Jak będzie teraz?", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Białystok. Na „Zwierzyńcu” sporo się dzieje…", "date": "\n\t\t\t\t\t\t\t\t\t\t15 października, 2021\t\t\t\t\t", "text": ["W 2020 roku klub wystartował z rozgrywkami ligowymi, dając możliwość rywalizacji w rożnych kategoriach i na różnych poziomach umiejętności. Tenisiści amatorzy rywalizują m.in. w lidze singla open, zrzeszającej aż 70 zawodników. – Rozgrywki te cieszą się bardzo dużym zainteresowaniem, ponieważ ich format jest tak skonstruowany, że zawodnicy grają tylko z rywalami o zbliżonych umiejętnościach – mówi Paweł Dzikiewicz, zarządzający obiektem. Na „Zwierzyńcu”, po raz pierwszy od wielu lat, prowadzone są również rozgrywki kobiet, a także liga deblowa.", "Klub, wychodząc naprzeciw oczekiwaniom klientów, systematycznie zaprasza też miłośników tenisa na okolicznościowe imprezy amatorskie. – Zorganizowaliśmy turniej mikstowy, który cieszył się bardzo dużym zainteresowaniem. Pewnie dlatego, że była to pierwsza impreza w takiej formule w tenisowej historii Białegostoku – dodaje.", "Na kortach CT Zwierzyniec regularnie odbywają się również zawody dla dzieci i młodzieży. W poprzednim sezonie halowym klub był gospodarzem mistrzostw województwa skrzatów, młodzików oraz kadetów.", "– W każdym z nich w kategorii chłopców wzięło udział kilkunastu zawodników, co jak na nasze województwo jest bardzo dobrym wynikiem – uważa Piotr Dzikiewicz, który wraz z bratem Pawłem prowadzi na terenie obiektu Akademię Tenisową sygnowaną swoim nazwiskiem. I to właśnie zawodnicy tego klubu mogli się pochwalić zwycięstwami we wszystkich wspomnianych turniejach, zarówno w grze pojedynczej jak i podwójnej.", "Szczególna dramaturgia towarzyszyła finałowemu starciu skrzatów. Spotkali się w nim Hubert Sosnowski i Maksymilian Czembrowski, którzy na co dzień ze sobą trenują. Zwycięzcą tego klubowego starcia okazał się Hubert, który wygrał po super tie-breaku 10:8, odwracając losy spotkania od stanu 3:8. Ci dwaj zawodnicy zostali również mistrzami województwa w grze podwójnej, pokonując w finale swojego kolegę z Akademii, Franciszka Waszkiewicza oraz Szymona Klewickiego z UKS Return Łomża. Dwaj ostatni gracze zdobyli również brązowe medale w singlu.", "W kategorii kadetów triumfował Paweł Czembrowski, który w finale wygrał po super tie-breaku z młodszym bratem, Piotrem Czembrowskim. Wśród młodzików najlepszy okazał się natomiast Andrzej Lebejko, pokonując w decydującym meczu Piotra Sadłowskiego. W rywalizacji chłopców zawodnicy Akademii byli zatem bezkonkurencyjni, zdobywając zarówno złote jak i srebrne medale. Srebro zdobyła również młodziczka Hanna Ignaciuk, która w finale musiała uznać wyższość Anieli Galińskiej z UKS Return Łomża.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Dimitrow na drodze Hubiego", "date": "\n\t\t\t\t\t\t\t\t\t\t14 października, 2021\t\t\t\t\t", "text": ["Nie dojdzie w Indian Wells do pojedynku Huberta Hurkacza z głównym faworytem BNP Paribas Open, ale Bułgar Grigor Dimitrow to też przeciwnik z bardzo wysokiej tenisowej półki. Urodzony 16 maja 1991 w Chaskowie 30-letni obecnie bułgarski tenisista może nie osiągnął w karierze, aż tyle ile przewidywano niemniej ma się czym pochwalić w swoim tenisowym dorobku. Dimitrow występujący na światowych kortach od 2008 roku to były numer 3. rankingu ATP w grze pojedynczej (2017), klasyfikowany na 66. miejscu w grze podwójnej (2013). To między innymi półfinalista wielkoszlemowych turniejów US Open 2014, Australian Open 2017 i US Open 2019 w grze pojedynczej; zwycięzca ATP Finals 2017 oraz turnieju rangi ATP World Tour Masters 1000 w Cincinnati. Tenisista praworęczny z jednoręcznym backhandem.", "Dimitrow Jest najbardziej utytułowanym bułgarskim tenisistą w historii: pierwszym, który znalazł się w TOP 10 rankingu ATP; pierwszym, który zwyciężył w turnieju ATP w grze pojedynczej (Sztokholm 2013), a także pierwszym, który awansował do trzeciej rundy bądź dalej w turnieju wielkoszlemowym.", "W drodze do ćwierćfinału 2021 BNP Paribas Open Grigor Dimitrow w 1/32 finału pokonał. 6:4, 6:2 Niemca Daniela Altmaiera (114. ATP), w 1/16 finału nie sprostał mu obecnie klasyfikowany o osiem lokat wyżej Amerykanin Reilly Opelka (20. ATP), który przegrał 3:6, 4:6, a w 1/8 finału Daniił Miedwiediew. W środowym meczu z wiceliderem rankingu ATP Bułgar potrafił odwrócić losy spotkania, gdyż pierwszą partię przegrał. W miarę upływu czasu to jednak bułgarski tenisista przejmował inicjatywę. W decydującym trzecim secie Dimitrow prowadził już nawet 5:1 z podwójnym przełamaniem i choć serwując w gemie siódmym na wygranie meczu stracił podanie, przy kolejnej własnej próbie serwisowej już nie wypuścił szansy, meldując się w ćwierćfinale. W 1/64 finału, jako zawodnik rozstawiony (chociaż z dalekim numerem), miał wolny los.", "Drugą parę ćwierćfinałową w połówce turniejowej drabinki, w której znalazł się Hubert Hurkacz, tworzą Diego Sebastian Schwartzman (Argentyna) oraz Brytyjczyk Cameron Norrie. Schwartzman (15. ATP), rozstawiony w imprezie z numerem 11., w 1/8 finału pokonał Caspera Ruuda (Norwegia, 10. ATP, turniejowa “szóstka”) 6:3, 6:3. Norweg znalazł pogromcę po dziewięciu kolejnych wygranych spotkań cyklu ATP. Natomiast Norrie (26. ATP, turniejowy nr 21) wyeliminował Amerykanina Tommy’ego Paula (60. ATP) wygrywając 6:4, 4:6, 6:2 i po raz pierwszy w karierze znalazł się w 1/4 finału imprezy rangi ATP Masters 1000.", "Zwycięzcy spotkań Dimitrow – Hurkacz oraz Schwartzman – Norrie utworzą parę półfinałową.", "W drugiej połówce drabinki w ćwierćfinałach dojdzie do meczów Taylor Fritz (USA) – Alexander Zverev (Niemcy), Nikoloz Basilaszwili (Gruzja) – Stefanos Tsitsipas (Grecja).", "Taylor Fritz (39. ATP) w 1/8 finału wygrał z Włochem Jannikiem Sinnerem (14. ATP), Nikoloz Basilaszwili, (36. ATP) pokonał 6:4, 7:6 (6) wicemistrza olimpijskiego z Tokio w grze pojedynczej, rozstawionego z numerem 24. Rosjanina Karena Chaczanowa (29. ATP). Przez dwa sety duże kłopoty miała turniejowa “dwójka”, trzeci w rankingu ATP Grek Stefanos Tsitsipas. Australijczyk Alex de Minaur (22. ATP) był bliski zwycięstwa w dwóch setach, ostatecznie przegrał jednak 7:6 (3), 6:7 (3), 2:6. Żadnych problemów nie miał natomiast mistrz olimpijski Niemiec Alexsander Zverev (4. ATP), który gładko i szybko uporał się z Francuzem Gaelm Monfilsem (18. ATP) oddając przeciwnikowi zaledwie cztery gemy i wygrywając 6:1, 6:3.", "Nie da się ukryć, że o ile dotychczas w obecnej edycji turnieju w Indian Wells w grze pojedynczej mężczyzn nie było raczej niespodzianek, to środa 13. października okazała się dniem niespodziewanych rozstrzygnięć. Na osiem spotkań 1/8 finału w czterech triumfowali zawodnicy niżej notowani. Z turniejem pożegnali się Daniił Miedwiediew (2. ATP), Casper Ruud (10. ATP), Jannik Sinner (14. ATP), a także wyżej klasyfikowany od swojego rywala Karen Chaczanow (29. ATP)", "Komplet wyników 1/8 finału turnieju mężczyzn 2021 Paribas Open: Daniił Miedwiediew (Rosja, nr 1 turnieju) – Grigor Dimitrow (Bułgaria, nr 23) 6:4, 4:6, 3:6; Asłan Karaczew (Rosja, 19) – Hubert Hurkacz (8) 1:6, 3:6; Tommy Paul (USA) – Cameron Norrie (Wielka Brytania, 21) 4:6, 6:4, 2:6; Diego Sebastian Schwartzman (Argentyna, 11) – Casper Ruud (Norwegia, 6) 6:3, 6:3, Taylor Fritz (USA, 31) – Jannik Sinner (Włochy, 10) 6:4, 6:3;  Gael Monfils (Francja, 14) – Alexander Zverev (Niemcy, 3), 1:6, 3:6, Nikoloz Basilaszwili (Gruzja, 29) – Karen Chaczanow (Rosja, 24) 6:4, 7:6 (6), Alex de Minaur (Australia, 18) – Stefanos Tsitsipas (Grecja, 2) 7:6 (3), 6:7 (3), 2:6.", "Dla Huberta Hurkacza, który wciąż walczy i pierwszy w karierze udział w ATP Finals rozstrzygnięcia są raczej korzystne. Nie liczymy oczywiście wygranej samego Hubiego, gdyż to oczywiste, że wygrywając  własne spotkania Polak sam przybliża się do Turynu, bez względu na rezultaty osiągane przez rywali.", "W środku nocy ze środy na czwartek i w czwartek rano czasu polskiego poznaliśmy pierwsze półfinalistki turnieju kobiet. Białorusinka Victoria Azarenka (32. WTA) nadspodziewanie pewnie pokonała Amerykankę Jessicę Pegulę (24. WTA) 6:4, 6:2, natomiast pogromczyni Igi Świątek, Łotyszka Jelena Ostapenko (29. WTA), po niełatwej przeprawie, wygrała 6:4, 4:6, 6:3 z Amerykanką Shelby Rogers (44. WTA). Azarenka i Ostapenko zmierzą się ze sobą w półfinale. Białorusinka jest już tylko o dwa wygrane mecze od trzeciego w karierze triumfu w BNP Paribas Open w Indian Wells.", "Dwa pozostałe ćwierćfinały: Paula Badosa Gibert (27.WTA, Hiszpania) – Angelique Kerber (15. WTA, Niemcy) oraz Anett Kontaveit (20. WTA, Estonia) – Ons Jabeur (14. WTA, Tunezja) zaplanowano na czwartkowy wieczór czasu polskiego.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek jak burza! Kudermetowa bez szans", "date": "\n\t\t\t\t\t\t\t\t\t\t10 października, 2021\t\t\t\t\t", "text": ["Iga Świątek znowu zaprezentowała doskonały, niemal perfekcyjny tenis, nie dając Veronice Kudermetowej najmniejszych szans. Końcowy wynik 6:1, 6:0 mówi zresztą wszystko.", "Najlepsza polska tenisistka rozpoczęła spotkanie od bardzo pewnego wygrania własnego gema serwisowego, by za moment zaliczyć pierwsze przełamanie i objąć prowadzenie 2:0. Pierwsza partia nie trwała nawet pół godziny. Tenisistka z Raszyna dominowała na korcie. Polka miała wiele efektownych wygrywających akcji, a swoją agresywną grą zmuszała rywalkę do błędów. Jeśli dodać do tego, że bardzo dobrze funkcjonował serwis Igi Świątek, nie może dziwić, że solidna tenisistka rosyjska, potrafiąca przecież być niebezpieczną przeciwniczką, była bezradna.", "W drugiej partii nic się na korcie nie zmieniło. Reprezentantka Polski kontynuowała świetną grę, a jej dominacja była jeszcze bardziej zdecydowana, a set jeszcze krótszy. Iga Świątek po trzech gemach prowadziła już 3:0 z przewagą dwóch przełamań i ani na moment się nie zatrzymując zakończyła spotkanie w niespełna godzinę, tym razem nie oddając Rosjance ani jednego gema. To była tenisowa demolka.", "W 1/8 finału jednej z najważniejszych imprez w tenisowym kalendarzu, czasem uznawanej za piątą lewę Wielkiego Szlema, przeciwniczką Igi Świątek będzie reprezentantka Kazachstanu Julia Putincewa (43. WTA), którą Polka pokonała niedawno, 22 września, podczas turnieju w Ostrawie, albo Łotyszka Jelena Ostapenko (29.WTA). W tym drugim przypadku dojdzie do spotkania dwóch mistrzyń French Open, bowiem Świątek triumfowała na kortach im. Rolanda Garrosa w Paryżu w 2020 roku, natomiast Ostapenko w 2017 roku.", "W poniedzałek Iga Świątek ponownie pojawi się na korcie w Indian Wells, tym razem w meczu gry podwójnej. Para Iga Świątek/ Bethanie Mattek-Sands (USA), finalistki French Open 2021, zmierzą się o godzinie 20 polskiego czasu z rozstawioną w Kalifornii z numerem drugim parą tajwańsko-belgijską Su-wei Hsieh/ Elise Mertens.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deszcz nie przeszkodził Hurkaczowi. Tiafoe pewnie pokonany", "date": "\n\t\t\t\t\t\t\t\t\t\t12 października, 2021\t\t\t\t\t", "text": ["W dotychczasowych trzech konfrontacjach Hubert Hurkacz dwa razy przegrał z Francesem Tiafoe, ale tym razem okazał się wyraźnie lepszy. Polak bardzo dobrze serwował, pewnie wygrywając swoje gemy serwisowe, a przy podaniu rywala już w szóstym gemie zaliczył przełamanie, obejmując prowadzenie 4:2, na które z przebiegu gry jak najbardziej zasługiwał i na które zanosiło się już wcześniej. Niestety, w  tym momencie tenisiści musieli opuścić kort z powodu deszczu, zjawiska w Indian Wells bardzo rzadkiego. Na szczęście przymusowa dwugodzinna przerwa nie zaszkodziła wrocławianinowi. Po powrocie zawodników na kort, Hubi w wygrał własny serwis, podwyższając prowadzenie, by przy kolejnej swojej próbie serwisowej zakończyć seta. Mógł to nawet uczynić chwilę wcześniej, ale przy podaniu Amerykanina nie wykorzystał setbola.", "Co najważniejsze, Polak na tym nie poprzestał. Cały czas utrzymywał inicjatywę, wywierał presję na rywalu zmuszając go do błędów, zaprezentował wiele efektownych akcji, nie dając wymagającemu rywalowi szans. Tak naprawdę to tylko sam początek meczu był wyrównany. Później dominacja Polaka nie podlegała dyskusji.", "O przewadze Hurkacza świadczy chociażby fakt, że Polak wygrał 61 ze 103 rozegranych akcji. Tylko dwa razy (w dziewiątym gemie pierwszego seta, gdy serwował po wygraną w tej partii) musiał bronić break-pointa, sam zaś wykorzystał trzy z dziesięciu okazji do odebrania serwisu przeciwnikowi. Wrocławianin miał siedem asów.", "Mecz trwał tylko 71 minut, dłuższa, spowodowana deszczem, była przerwa.", "Przeciwnikiem Hurkacza w meczu o awans do ćwierćfinału będzie Rosjanin Asłan Karacew (23. ATP), z którym Hubi przegrał kilkanaście dni temu podczas poprzedzającego imprezę w Indian Wells turnieju San Diego Open. Będzie okazja do rewanżu. Karacew, wicemistrz olimpijski z Tokio w grze mieszanej, w 1/16 finału 2021 Paribas Open pokonał 7:5, 6:2 wyżej notowanego Kanadyjczyka Denisa Shapovalova (13. ATP).", "Jeżeli Hubert Hurkacz upora się w 1/8 finału z Asłanem Karacewem, w ćwierćfinale może stanąć przed poważniejszym wyzwaniem, tam bowiem może się spotkać z Rosjaninem Daniiłem Miedwiediewem, turniejową „jedynką”, wiceliderem rankingu ATP, mistrzem US OPen 2021. Oczywiście, jeśli Rosjanin także upora się z kolejnym rywalem, Bułgarem Grigorem Dimitrowem.", "Iga Świątek nie ma czasu na odpoczynek. Po poniedziałkowej nieoczekiwanej przegranej w deblu w parze z Amerykanką Bethanie Mattek-Sands z parą tajwańsko-belgijską Su-wei Hsieh/Elise Mertens (w Polsce było tuż przed północą), już we wtorek ponownie pojawi się na korcie. W meczu 1/8 finału gry pojedynczej kobiet turnieju BNP Paribas Open, rozstawiona w imprezie z numerem drugim Iga Świątek (4. WTA), zmierzy się z Łotyszką Jeleną Ostapenko (29. WTA). Początek spotkania dwóch mistrzyń French Open o godzinie 20. Pewien problem będą mieli kibice, gdyż pojedynek dwóch mistrzyń French Open częściowo pokryje się z bardzo ważnym spotkaniem piłkarskim Albania – Polska w ramach eliminacji MŚ 2022 w Katarze.", "Choć jedyny dotychczas mecz obu tenisistek zdecydowanie wygrała Ostapenko, teraz faworytką jest Polka, co nie do końca tenisistce z Raszyna odpowiada. – Po prostu jeszcze się do tego nie przyzwyczaiłam i wciąż się tego uczę, bo to jest jednak gra z trochę innym obciążeniem. Czyli taka nowa rzecz, ale nie znaczy, że tego nie lubię – tłumaczy Iga Świątek.", "Na wtorek w Indian Wells zaplanowane są wszystkie spotkania 1/8 finału turnieju kobiet. Zestaw par przedstawia się następująco: Beatriz Haddad Maia (Brazylia) – Anett Kontaveit (Estonia, nr 18 turneju), Ons Jabeur (Tunezja, 12) – Anna Kalonskaja (Rosja), Barbora Krejcikova (Czechy, 3) – Paula Badosa Gibert (Hiszpania, 21), Angelique Kerber (Niemcy, 10) – Ajla Tomljanovic (Australia), Victoria Azarenka (27) – Aliaksandra Sasnowicz (obie Białoruś), Jessica Pegula (USA, 19) – Elina Switolina (Ukraina, 4), Shelby Rogers (USA) – Leylah Annie Fernandez (Kanada, 23), Jelena Ostapenko (Łotwa, 24) – Iga Świątek (2).", "W grze pojedynczej kobiet podczas 2021 Paribas Open przed nami dopiero 1/8 finału, a w drabince nie ma już turniejowej „jedynki”. Czeszkę Karolinę Pliskovą (3. WTA) wyrzuciła z imprezy Brazylijka Beatriz Haddad Maia (115. WTA), wygrywając w nocy z poniedziałku na wtorek polskiego czasu 6:3, 7:5. Brazylijka, występująca w turnieju jako lucky loser, która stopniowo odbudowuje swój ranking po odbyciu kary za doping, to jedna z rewelacji turnieju. O awans do ćwierćfinału zagra z będącą ostatnio w wysokiej formie triumfatorką z Ostrawy Estonką Anett Kontaveit (20. WTA), która w poniedziałek wyeliminowała broniącą tytuł Kanadyjkę Biancę Andreescu (21.WTA), zwyciężając 7:6(5), 6:3.", "Inną rewelacją turnieju jest Białorusinka Aliaksandra Sasnowicz, mająca już w Kalifornii „na rozkładzie” sensacyjną mistrzynię French Open 2021 Brytyjkę Emmę Raducanu i Rumunkę Simonę Halep. Ponownie dobrze spisuje się finalistka ostatniej jak dotąd edycji (z 2019 roku) Angelique Kerber (15. WTA). Często trenująca w podpoznańskim Puszczykowie, rodzinnie związana z Wielkopolską, Niemka polskiego pochodzenia w 1/16 finału wygrała z Rosjanką Darią Kasatkiną (30. WTA) w trzech setach 6:2, 1:6, 6:4, choć w meczu ugrała trzy punkty mniej od pokonanej rywalki.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Mattek Sands odpadły w deblu. Przegrana „na własne życzenie”", "date": "\n\t\t\t\t\t\t\t\t\t\t11 października, 2021\t\t\t\t\t", "text": ["Mecz w Indian Wells nie był pierwszym pojedynkiem Świątek i Mattek-Sands z Hsieh i Mertens. Panie mierzyły się w czerwcu we French Open 2021, a po emocjonującym, trwającym ponad trzy godziny meczu, do ćwierćfinału wielkoszlemowego turnieju na kortach im. Rolanda Garrosa awansowały Polka i Amerykanka, wygrywając 5:7, 6:4, 7:5. Wtedy mecz trwał 3 godziny, 13 minut, a para polsko-amerykańska cieszyła się z awansu, choć w decydującym secie przegrywała już 1:5 i obroniła 7(!) piłek meczowych (Polka i Amerykanka przegrały dopiero w finale).", "W spotkaniu było sporo efektownych akcji, ale i nerwowości. Dobitnie świadczy o tym fakt, że w czterech początkowych gemach mieliśmy aż trzy przełamania, w tym dwa na korzyść Polki i Amerykanki. Finalistki French Open od początku prezentowały się solidniej, mimo straty serwisu na 2:1. To one dyktowały warunki na korcie, pierwszą partią wygrywając 6:1.", "Iga Świątek i Bethanie Mattek-Sands w drugiej odsłonie nie spuściły z tonu, już w pierwszym gemie odebrały serwis rywalkom, a po kolejnym przełamaniu w gemie piątym Polka i Amerykanka prowadziły już 4:1. Wydawało się więc, że także w tym secie wszystko pójdzie gładko. Niestety, najpierw Iga Świątek w gemie szóstym, a następnie Bathanie Mattek-Sands nie utrzymały serwisu i przeciwniczki wróciły do gry, od stanu 4:4 wygrywając także dwa kolejne gemy i całego seta 6:4.", "To nieprawdopodobne, ale bardzo dobrze grająca do pewnego momentu para polsko-amerykańska przegrała kolejnych pięć gemów, doszło więc do decydującego tie-breaka. Tu Tajwanka i Belgijka nie zatrzymały się, zwyciężając 10-8. Było już nawet 8:1 dla triumfatorek i tym razem pościg okazał się nieskuteczny. Wprawdzie Polka i Amerykanka obroniły trzy meczbole, doprowadzając do wyniku 8:9, ale ostatnie słowo należało do przeciwniczek. Szkoda straconej szansy. To była przegrana Polki i Amerykanki „na własne życzenie”.", "W ćwierćfinale zwycięska para Su-wei Hsieh/Elise Mertens zmierzy się z parą kanadyjsko-amerykańską Leylah Annie Fernandez/Cori Gauff.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. W akcji Fręch w singlu oraz Świątek w deblu", "date": "\n\t\t\t\t\t\t\t\t\t\t7 października, 2021\t\t\t\t\t", "text": ["Iga Świątek, jako rozstawiona z numerem drugim, występy w grze pojedynczej rozpocznie od II rundy w piątek lub sobotę. Nasza tenisistka poznała tymczasem swoją pierwszą rywalkę. Będzie nią Chorwatka Petra Martić (45.WTA), która w I rundzie pewnie uporała się z Amerykanką Katie Volynets (182. WTA) wygrywając 6:4, 6:4.", "Do II rundy gry pojedynczej kobiet oprócz Magdy Linette i Patry Martić awansowały już Irina Camelia Begu (Rumunia), Marta Kostjuk (Ukraina), Alize Cornet (Francja), Jasmine Paolini (Włochy), Tereza Martimzova (Czechy), Sloane Stephens, Madison Keys, Shelby Rogers (wszystkie USA), Aliaksandra Sasnowicz (Białoruś), Su-Wei Hsieh (Tajwan), Misaki Doi (Japonia), Juliya Putincewa (Kazachstan), Ludmiła Samsonowa (Rosja) oraz Arantxa Rus (Holandia).", "W najciekawszym spotkaniu blisko trzygodzinny maraton stoczyła Sloane Stephens (73. WTA). Amerykanka, mistrzyni US Open 2017 po 170 minutach zwyciężyła 6:7 (5), 7:5, 6:1 Brytyjkę Heather Watson (57. WTA).", "Iga Świątek i Hubert Hurkacz chcą w Indian Wells dobrze wypaść przede wszystkim w grze pojedynczej, żeby zachować jak najwyższe pozycje w rankingach WTA i ATP oraz przybliżyć się do awansu do WTA Finals i ATP Finals, ale nie będzie to jedyna konkurencja, do której przystąpią. Najlepsi polscy singliści znaleźli się również w drabince turniejów debla i to z dobrze znanymi sobie partnerami.", "Najlepsza obecnie polska tenisistka w Indian wystąpi w grze podwójnej z Bethanie Mattek-Sands. Iga Świątek w duecie z Amerykanką dotarła do finału French Open 2021. Świątek i Mattek-Sands zgromadziły w bieżącym roku 2000 punktów co daje 13. miejsce w rankingu najlepszych par sezonu. Gdyby zapunktowały solidnie w Indian Wells, a później jeszcze gdzieś, to być może zdołałyby nawet awansować do deblowego WTA Finals, ale taki scenariusz jest mało prawdopodobny, należy bowiem pamiętać, że dla 20-letniej tenisistki Raszyna występy w grze podwójnej u boku utytułowanej partnerki to przede wszystkim cenna nauka.", "Świątek i Mattek-Sands znają już rywalki w I rundzie. Na ich drodze staną Niemka Julia Lohoff (znana bardziej pod panieńskim nazwiskiem Wachaczyk) oraz Rosjanka Aleksandra Panowa. Ten mecz wstępnie w czwartek o 21.30 polskiego czasu. W przypadku zwycięstwa, przeciwniczkami polsko-amerykańskiej pary w 1/8 finału mogą być rozstawione z numerem drugim Su-Wei Hsieh (Tajwan) i Elise Mertens (Belgia, które Światek i Sands pokonały podczas French Open.", "W turnieju gry podwójnej mężczyzn partnerem Huberta Hurkacza będzie Kanadyjczyk  Felix Auger-Aliassime, z którym wrocławianin triumfował w 2020 roku w halowej imprezie ATP Masters 1000 w Paryżu. W I rundzie w Indian Wells ich przeciwnikami będą Rohan Bopanna z Indii i Kanadyjczyk Denis Shapovalov, a zwycięska para zmierzy się następnie parą niemiecką Jane-Lennard Struff/Alexander Zverev lub parą brytyjsko-brazylijską Jamie Murray/Bruno Soares.", "Dodajmy, że najwyżej rozstawioną parą w grze podwójnej kobiet są w Indian Wells Czeszki Barbora Krejcikova i Katerina Siniakova, natomiast w turnieju gry podwójnej mężczyzn jako “jedynka” występują Chorwaci Nikola Mektić i Mate Pavić. Triumfatorów gry podwójnej poznamy w sobotę 16 października.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Kontuzja pozbawiła szans Linette. Raducanu poza turniejem", "date": "\n\t\t\t\t\t\t\t\t\t\t9 października, 2021\t\t\t\t\t", "text": ["Magda Linette mierzyła się z byłą liderką rankingu tenisistek, dwukrotną mistrzynią wielkoszlemowego Australian Open w grze pojedynczej, zwyciężczynią turnieju w Indian Wells z 2012 i 2016 roku i chociaż  Victoria Azarenka nie jest obecnie w takiej formie jak w najlepszym okresie kariery, wciąż potrafi grać świetnie w tenisa, co przypomniała chociażby podczas US Open 2020, podczas którego dotarła do finału. Linette spotkała się wcześniej z Azarenką raz, w 2016 roku w Miami, gdzie zdołała “urwać” Białorusince trzy gemy. W piątek poznanianka też nie była faworytką, miała jednak nadzieję na sprawienie niespodzianki i jak pokazały wydarzenia na korcie, nie były to nadzieje bezpodstawne.", "Polka rozpoczęła mecz świetnie, bez respektu dla utytułowanej rywalki, w czwartym gemie, po przełamaniu, obejmując prowadzenie 3:1. Wprawdzie, niestety dla poznanianki, nie zdołała ona potwierdzić przewagi już w następnym gemie przy własnym serwisie, ale to wcale nie podłamało Linette, która za moment odzyskała przewagę przełamania. Świetnie grająca poznanianka prowadziła nawet 5:2, miała możliwość skończyć seta, ale niestety nie dała rady, zaś Azarenka “wróciła do gry” wygrywając trzy następne gemy. W ważnych akcjach  poznaniance zabrakło precyzji, bo w gemie 10., przy serwisie Białorusinki,  była dwa punkty od wygrania pierwszej odsłony meczu. Linette następnie straciła podanie (mimo prowadzenia 40:15) i… poprosiła o przerwę medyczną, jak się okazało, z powodu kontuzji kostki. Przerwa nie wybiła jednak z rytmu byłej liderki rankingu i to ona wygrała 7:5 partię, która wydawała się już być zwycięska dla Polki.", "W drugim secie niestety nie było już równorzędnej rywalizacji. Azarenka na otwarcie przełamała serwis Magdy Linette , po czym z pewnymi kłopotami utrzymała podanie, a gdy w kolejnym gamie poznanianka znowu straciła serwis nie zdobywając punktu, Polka skreczowała. Kontuzjowana kostka nie pozwoliła poznaniance na kontynuowanie gry.", "Magda Linette ma czego żałować, gdyż ten mecz mógł się potoczyć zupełnie inaczej. Wielka szkoda. Polska tenisistka długo  grała bardzo dobrze w pierwszym secie, ale z kontuzjowaną kostką nie miała już szansy na korzystny wynik. Pozostaje życzyć Magdzie Linette szybkiego powrotu do zdrowia.", "Tym samym w turnieju pozostała Victoria Azarenka i wciąż jeszcze ma szanse na trzeci w karierze triumf w Indian Wells (poprzednio wygrywała ten turniej w 2012 i 2016 roku). Następną rywalką Białorusinki będzie Czeszka Petra Kvitova.", "Wydarzeniem dnia było oczywiście odpadnięcie już w po pierwszym turniejowym występie sensacyjnej triumfatorki wielkoszlemowego US Open 2021 Brytyjki Emmy Raducanu. Brytyjka (22. WTA), rozstawiona z numerem 17., która otrzymała od organizatorów “dziką kartę”, tylko w nielicznych momentach przypominając zawodniczkę sprzed niespełna miesiąca, wyraźnie przegrała z zamykającą TOP 100 rankingu WTA Białorusinką Aleksandrą Sasnowicz 2:6, 4:6. Dalej gra natomiast inna rewelacja US Open, finalistka turnieju w Nowym Jorku Kanadyjka Leylah Annie Fernandez (28.WTA), po pewnym zwycięstwie 6:2, 6:3 z Francuzką Alize Cornet.", "W piątek do III rundy gry pojedynczej kobiet awansowały: Iga Świątek, Elina Switolina (Ukraina), Sorana Cirstea, Simona Halep, Irina Camelia Begu (wszystkie Rumunia), Veronika Kudermetowa, Anastazja Pawluczenkowa (Rosja), Jelena Ostapenko (Łotwa), Victoria Azarenka, Aliaksandra Sasnowicz (obie Białoruś), Jasmine Paolini (Włochy), Petra Kvitova (Czechy), Julija Putincewa (Kazachstan), Shelby Rogers, Jessica Pegula (obie USA) oraz Leylah Annie Fernandez (Kanada).", "W sobotę w turnieju kobiet pozostałe mecze II rundy. Notująca życiowy występ Magdalena Fręch zmierzy się z turniejową “jedynką”, Czeszką Karoliną Pliskovą ( 3.WTA). Początek spotkania wyznaczono na godzinę 21.30, co w praktyce oznacza, że tenisistki pojawią się na korcie prawdopodobnie po godzinie 23 czasu polskiego.", "W turnieju mężczyzn w sobotę rozpoczyna występy w grze pojedynczej Hubert Hurkacz. Początek mecz Polaka, którego rywalem w II rundzie będzie Australijczyk Alexei Popyrin, o godzinie 20 czasu polskiego. Ta godzina wydaje się pewna, bo wówczas w Indian Wells rozpoczyna się sesja dzienna.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "20. urodziny Mai Chwalińskiej. Trzymamy za Maję kciuki!", "date": "\n\t\t\t\t\t\t\t\t\t\t11 października, 2021\t\t\t\t\t", "text": ["Maja wystąpi w głównej drabince w singlu, której losowanie nastąpi wieczorem. Szansę na awans do niej ma Weronika Falkowska (LOTOS PZT Team), która w poniedziałek pewnie wygrała w eliminacjach z Irlandką Beatrice Laurą Pirtac 6:0, 6:0 i w decydującej rundzie kwalifikacji spotka się z Brytyjką Emily Webley-Smith. Polki planują w Lagos wspólny start w deblu.", "Chwalińska jest jedną z najbardziej utalentowanych polskich tenisistek, ale i dość pechowych. Rok 2020 przyniósł jej zdane egzaminy maturalne, zmianę całego teamu szkoleniowego, ale też niestety nawracającą kontuzję nadgarstka, która przez kilka miesięcy nie dawała jej spokoju. Tenisistka przeniosła też swoją bazy treningową z rodzinnej Dąbrowy Górniczej do klubu Advantage Bielsko-Biała.", "– Poprzedniej wiosny przymusową przerwę w startach, spowodowaną przez pandemię, starałam się jak najlepiej wykorzystać ucząc się do matury, no i opłaciło się, bo zdałam ją dobrze. Zaraz po egzaminach zmieniłam cały sztab trenerski, więc były spore oczekiwania, ale, niestety, pokrzyżowały je problemy zdrowotne. Powrót na korty był dla mnie dosyć pechowy, bo podczas turniejów LOTOS PZT Polish Tour, rozgrywanych w kraju, złapałam kontuzję nadgarstka. No i te problemy trwały, z przerwami, właściwie ponad cztery miesiące, aż do późnej jesieni – wspomina Chwalińska, która poprzedni rok zakończyła na 221. miejscu w rankingu WTA Tour.", "Ten sezon zawodniczka LOTOS PZT Team rozpoczęła ćwierćfinałem w turnieju ITF W25 w Fujairah (pula nagród 25 tys. dol.). Ze Zjednoczonych Emiratów Arabskich udała się do Melbourne, gdzie odpadła w pierwszej rundzie eliminacji do wielkoszlemowego Australian Open.", "Po powrocie z Australii doszła do półfinału imprezy ITF W25 w Grenoble (pula nagród 25 tys. dol.), a w kolejnych miesiącach próbowała się przebić przez eliminacje do dwóch kolejnych turniejów Wielkiego Szlema – Roland Garros i Wimbledonu, ale bezskutecznie.  ", "Pod koniec czerwca ogłosiła, że bezterminowo zawiesza karierę, a powodem tej trudnej decyzji były głębsze niż tylko wracająca kontuzja nadgarstka i mnożące się przerwy w startach.", "„Ostatnie dwa lata były dla mnie bardzo trudne. Miałam wiele problemów zdrowotnych, przez co wycofywałam się z turniejów lub kreczowałam mecze. Te kilkanaście ostatnich miesięcy jest dla mnie ciężkie również pod kątem psychicznym. Od końca 2019 roku choruję na depresję. Pojawiające się nieustannie kontuzje na pewno nie pomagały mi poradzić sobie z tą chorobą. Próbowałam trenować i rywalizować, ale czułam jak to wszystko coraz bardziej mnie wykańcza i przytłacza. Doszłam do takiego punktu, w którym nie jestem już w stanie zmusić się do trenowania. Moja psychika i ciało dają mi sygnały do zrobienia przerwy i w końcu muszę je uszanować. Mam ogromne wsparcie ze strony bliskich i opiekę specjalistów, za co jestem ogromnie wdzięczna. Nadal kocham tenis, ale wrócę na kort, kiedy będę gotowa” – ogłosiła w połowie roku na swoim profilu w social mediach.", "W sierpniu Chwalińska wznowiła treningi, a w ubiegłym tygodniu  również starty w międzynarodowym Tourze. W imprezie ITF W25 w Loule (pula nagród 25 tys. dol.) odpadła w pierwszej rundzie singla i debla, po czym udała się do Lagos, położonym również w portugalskim regionie Algarve.", "Obecnie zajmuje 346. pozycję w rankingu WTA Tour, ale wierzymy, że przed końcem roku uda jej się jej wrócić co najmniej do trzeciej setki tenisistek świata. Najwyżej była notowana już na 192. miejscu w grudniu 2019 roku. Z okazji 20. urodzin życzymy Mai zdrowia i sukcesów na korcie, mocno trzymając kciuki za jej udany powrót na korty.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Pewny awans Świątek. Porażka Hurkacza w deblu", "date": "\n\t\t\t\t\t\t\t\t\t\t8 października, 2021\t\t\t\t\t", "text": ["Pierwszy występ Igi Świątek w 2021 BNP Paribas Open okazał się bardzo udany. Na korcie centralnym Kompleksu Tenisowego w Indian Wells Chorwatka Petra Martić była bez większych szans. Polka po efektownym wejściu w mecz przy własnym serwisie już w następnym gemie przełamała podanie rywalki, a po następnym przełamaniu w gemie czwartym, prowadziła już 4:0. To był niemal perfekcyjny tenis w wykonaniu najlepszej obecnie polskiej tenisistki, która w całym pierwszym secie oddała przeciwniczce tylko jednego gema. A mógł być nawet “rower”, gdyż przy prowadzeniu 5:0 i serwisie Chorwatki, Świątek nie wykorzystała trzech setboli.", "W drugiej partii, tak łatwo już nie było, ale Iga Świątek już na początku wypracowała przewagę przełamania i  jej nie roztrwoniła, pewnie meldując się w III rundzie. Polce przytrafił się w zasadzie tylko jeden słabszy moment, kiedy w czwartym gemie oddała podanie, ale Chorwatka nie była w stanie “pójść za ciosem”. To już życiowy wynik 20-latki z Raszyna w Indian Wells. Oczywiście Polce zdarzały się w piątek także błędy, ale przy jej agresywnym stylu gry to nieuniknione.", "Generalnie Iga Świątek grała swobodnie, dobrze czytała grę, skutecznie zmieniała kierunki i rotację. To był naprawdę dobry występ naszej reprezentantki. Było to pierwsze spotkanie Igi Świątek z Petrą Martić.", "Kolejną rywalką tenisistki z Raszyna, w 1/16 finału, będzie rozstawiona z 25. numerem Rosjanka Veronika Kudermetowa (31.WTA,), która w piątek, równie gładko jak Iga Świątek Petrę Martić, odprawiła swoją rodaczkę Ludmiłę Samsonową  (WTA. 42) wygrywając 6:2, 6:3  Ten mecz najprawdopodobniej w niedzielę.", "Hubert Hurkacz swoje pierwsze spotkanie w grze pojedynczej rozegra w sobotę (rywal Australijczyk Alexei Popyrin), natomiast w środę zaprezentował się po raz pierwszy na korcie w Indian Wells w grze podwójnej. Niestety polsko-kanadyjska para Hubert Hurkacz/Felix Auger-Aliassime przegrała z parą hindusko-kanadyjską Rohan Bopanna/Denis Shapovalov 1:6, 6:2, 4-10.", "Pierwszy set spotkania to wyraźną dominacja pary hindusko-kanadyjskiej. Hubi i jego partner ugrali raptem jednego gema. Hurkacz i Auger-Aliassime  nie zamierzali jednak rezygnować i w drugiej odsłonie sytuacja diametralnie się odwróciła, bo tym razem to oni wygrali pewnie 6:2. O losach spotkania decydował więc super tie-break, którego pewnie, prowadząc od początku, na swoją korzyść rozstrzygnęli Bopanna i Shapovalov.", "W następnej rundzie zwycięzcy zmierzą się z parą niemiecką Jane-Lennard Struff i Alexander Zverev lub parą brytyjsko-brazylijską Jamie Murray/Bruno Soares.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rusza turniej w Indian Wells, a w nim sześcioro Polaków", "date": "\n\t\t\t\t\t\t\t\t\t\t3 października, 2021\t\t\t\t\t", "text": ["W kalifornijskim turnieju, obok imprez wielkoszlemowych jednym z najbardziej prestiżowych w tenisowym kalendarzu, w sumie zaprezentuje się sześcioro biało-czerwonych. To, oprócz Igi Świątek, wszyscy ci, którzy już obecnie przebywają w USA.", "W grze pojedynczej kobiet w głównej drabince są na pewno Iga Świątek (4. WTA) oraz Magda Linette (54. WTA). W kwalifikacjach zagrają Magdalena Fręch oraz Katarzyna Kawa. Iga Świątek ma też wystąpić w turnieju gry podwójnej, w parze z Amerykanką Bethanie Mattek-Sands. Do turnieju deblowego zgłoszona jest już także Alicja Rosolska, której partnerować będzie Japonka Nao Hibino.", "W turnieju mężczyzn, oczywiście od razu w głównej drabince, znalazł się Hubert Hurkacz. Hubi ma również wystąpić w turnieju deblowym. Partnerem naszego najlepszego tenisisty ma być Kanadyjczyk Felix Auger-Aliassime. (oczywiście jeśli Kanadyjczyk wystąpi w Indian Wells, bo w czwartek oddał walkowerem mecz 1/8 finału San Diego Open). Początkowo wśród zgłoszonych do kwalifikacji mężczyzn był Kacper Żuk, ale wycofał się po nieudanych kwalifikacjach do mniej znaczących imprez w Nur-Sultan, stolicy Kazachstanu, a następnie w Sofii. Z występu zrezygnował również nie mający zbyt udanego sezonu 2021 Łukasz Kubot.", "Obecnie rozgrywki, z racji rangi i prestiżu nazywane czasem piątym wielkim szlemem, odbywają się w Kompleksie Tenisowym Indian Wells Tennis Garden oddanym do użytku w 2000 roku. Ostatni dotychczas turniej mężczyzn w 2019 roku wygrał Austriak Dominic Thiem (nie będzie bronił tytułu), a turniej kobiet Kanadyjka Bianca Andreescu (daleka od formy sprzed pandemii).", "W roku 2020 z powodu pandemii COVID-19 impreza została odwołana.", "Turniej mężczyzn jest rozgrywany od roku 1974, turniej kobiet od roku 1989, w Indian Wells od roku 1987, a w tym samym czasie dla kobiet i dla mężczyzn od roku 1996. Drabinka przygotowywana jest na 96 osób (jedyne takie zawody tenisowe oprócz turnieju w Miami).", "Lider rankingu ATP Novak Djoković to kolejny zawodnik, który ogłosił, że nie wystąpi w turnieju w Indian Wells. Serb, lider rankingu ATP, nie będzie miał zatem okazji, by wygrać turniej po raz szósty i wyprzedzić Szwajcara Rogera Federera, którego zresztą także w Kalifornii nie będzie (obaj mają po pięć triumfów w tej imprezie). W grze pojedynczej mężczyzn nie zobaczymy też pauzujących do końca sezonu Hiszpana Rafaela Nadala czy Austriaka Dominica Thiema, który nie będzie bronił tytułu. W rywalizacji kobiet nie wystąpią z kolei między innymi liderka rankingu WTA Australijka Ashleigh Barty, Japonka Naomi Osaka oraz Amerykanka Serena Williams, która w niedzielę 26 września skończyła 40 lat.", "Spokojna o miejsce w głównej drabince turnieju może być Emma Raducanu. Wprawdzie, kiedy zamykano listy startowe Brytyjka była jeszcze poza czołową setką rankingu WTA (obecnie jest 22), ale przecież w tak ważnej prestiżowej imprezie, jednej z najważniejszych w sezonie, nie mogło zabraknąć sensacyjnej triumfatorki niedawnego wielkoszlemowego US Open 2021. Dlatego. organizatorzy postanowili nagrodzić Brytyjkę za ostatnie rewelacyjne wyniki “dziką kartą”. “Dziką kartę” otrzymali też między innymi Belgijka Kim Clijsters, czterokrotna  mistrzyni wielkoszlemowa w grze pojedynczej oraz Brytyjczyk Andy Murray, trzykrotny mistrz turniejów wielkoszlemowych, dwukrotny mistrz olimpijski w grze pojedynczej.", "W turnieju kobiet najwyżej rozstawieni będą wiceliderka rankingu WTA Aryna Sabalenka z Białorusi, Czeszka Karolina Pliskova i Ukrainka Elina Switolina, natomiast w turnieju mężczyzn wicelider rankingu ATP, mistrz US Open 2021 Rosjanin Daniił Miedwiediew, Grek Stefanos Tsitsipas i mistrz olimpijski z niedawnych I.O. w Tokio, Niemiec Alexander Zverev. Po 32 rozstawionych zawodniczek i zawodników, w tym Iga Świątek i Hubert Hurkacz, w pierwszej rundzie otrzyma wolny los.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenis w lubuskim ma różne oblicza", "date": "\n\t\t\t\t\t\t\t\t\t\t4 października, 2021\t\t\t\t\t", "text": ["W tym gronie są kluby z Zielonej Góry, Żar, Gorzowa Wlkp., Międzyrzecza, Przytoku, Gubina, Słubic, Górzycy czy też Lubska. – Część z nich zrzesza w swoich szeregach przede wszystkim amatorów i sympatyków tenisa. Ale są również i takie kluby, które mają spore ambicje szkoleniowe, a ich wychowankowie biorą udział w turniejach Polskiego Związku Tenisowego rangi wojewódzkiej, ogólnopolskiej, a nawet międzynarodowej – dodaje prezes.", "W regionie jest też duża grupa amatorów, którzy nie są formalnie związani z żadnym klubem, dla których tenis to hobby i sposób na odreagowanie codziennych stresów. A przy okazji recepta na utrzymanie dobrej kondycji fizycznej. Często ich widać na obiektach miejskich, jak i na prywatnych kortach, których w województwie lubuskim jest kilkadziesiąt. – W moim rozumieniu każda forma zaangażowania fizycznego zasługuje na wielkie uznanie i jest godna popularyzacji. Jako związek staramy się wszystkich miłośników białego sportu wspierać – zapewnia Piotr Fabich.", "Ważnym elementem działania związku jest również aktywna promocja tenisa w szkołach wśród dzieci i młodzieży. – Staramy się to robić organizując liczne imprezy o charakterze miejskim i regionalnym. Dbamy też o amatorów. Przy współudziale regionalnych klubów tenisowych organizujemy m.in. Amatorskie Młodzieżowe  Mistrzostwa Województwa Lubuskiego, Amatorskie Mistrzostwa Województwa Lubuskiego Seniorów 50+ i 60+, Amatorskie Mistrzostwa Miasta Zielona Góra, a także Gorzowa czy też Młodzieżowe Mistrzostwa Województwa Lubuskiego. Ta ostatnia impreza ma charakter piknikowy i jest powiązana z problematyką ekologiczną – wylicza prezes.", "Związek prowadzi również ścisłą współpracę z klubami z pobliskiego Frankfurtu. – W tym roku, w ramach zgłoszonych projektów, otrzymaliśmy wsparcie finansowe ze Stowarzyszenia Gmin RP Euroregion Sprewa – Nysa – Bóbr, na organizację dwóch dużych amatorskich turniejów z udziałem lubuskich klubów tenisowych z klubami niemieckimi, z Cottbus i Frankfurtu. W każdym turnieju dla seniorów 50+ oraz dla młodzieży udział wzięło ponad stu zawodników – mówi Piotr Fabich. Podobną amatorską aktywność, w szerokim tego słowa znaczeniu, realizują także niektóre kluby. To MUKS Gorzowskie Centrum Tenisa, Lubuski Klub Tenisowy Grand Slam z Gubina, sekcja tenisowa KS Orzeł z Międzyrzecza czy też Stowarzyszenie Akademia Tenisa PRO ATP.", "Na szczególną uwagę zasługuje Tenisowe Stowarzyszenie Kobiet Aktywnych. – Tak jak sama nazwa wskazuje, klub ten w swoich szeregach zrzesza kilkadziesiąt pań w różnym wieku, uprawiających amatorsko tenis. Praktycznie w każdą sobotę i niedzielę prowadzone są tam rozgrywki klubowe o różne trofea. Wspaniale działa tam również liga kobieca. I co najważniejsze, z każdym kolejnym rokiem grono pań – tenisistek się powiększa – mówi z podziwem prezes.", "Nieco podobny charakter ma Stowarzyszenie Tenisa Ziemnego Net w Lubsku. – Tam również gra się amatorsko i dotyczy to sporej grupy osób. W tym przypadku są to jednak głównie starsi panowie. Po pracy zawodowej spotykają się na kortach, organizują własną ligę tenisową, prowadzą rozgrywki klubowe i są częstymi uczestnikami amatorskich zawodów organizowanych przez nasz związek. To samo można powiedzieć o Stowarzyszeniu Na Rzecz Rozwoju Tenisa Ziemnego z Zielonej Góry. To klub z 30-letnią tradycją, skupiający grupę kilkudziesięciu amatorów, głównie seniorów 60+, dla których tenis to zdrowa forma aktywności fizycznej. W klubie tym regularnie organizowane jest też amatorskie współzawodnictwo – zapewnia Piotr Fabich.", "W województwie nie brakuje też klubów, które mają sportowe ambicje i skupiają się na szkoleniu dzieci i młodzieży. – W większości przypadków sprowadza się to jednak do grupy najmłodszej i średniej. Wynika to z tego, że najbardziej uzdolniona młodzież tenisowa często migruje za szkołą lub też mocniejszym klubem, do większych ośrodków, takich jak Poznań czy Warszawa. Doskonałym przykładem na to może być Martyna Kubka, która na pewnym etapie kariery postanowiła iść tą drogą – mówi szef lubuskiego związku.", "Tenis to także baza i związana z nią organizacja różnego rodzaju imprez. – Często okazuje się, że klub który działa w oparciu o prywatną działalność gospodarczą przy współpracy ze stowarzyszeniem mającym ambicje zawodnicze  jest doskonałym organizatorem licznych zawodów w ramach kalendarza PZT, typu WTK, OTK , Tenis10 i to często o charakterze ogólnopolskim. W naszym  związku do tego typu klubów należy zaliczyć m.in. Klub Tenisowy Żary, Przytok Tennis Club, Stowarzyszenie Top Tennis Player z Gorzowa lub też Klub Tenisowy Royal Radosława Czestkowskiego z Zielonej Góry.", "W ostatnim czasie, dzięki tym ośrodkom, na terenie naszego województwa są rozgrywane liczne zawody zarówno towarzyskie, jak i w ramach PZT w różnych kategoriach wiekowych, często z sukcesami własnych zawodników. Doskonałym przykładem może tu być Klub Stowarzyszenie Top Tennis Player z Gorzowa, którego zawodnicy zajmują czołowe miejsca w organizowanych zawodach na szczeblu krajowym – mówi Piotr Fabich.", "– Kolejna grupa, to małe i większe kluby tenisowe, zbudowane głównie na doświadczeniu trenerskim i zawodniczym prezesa lub też jego członków . W tym wypadku często podstawowa działalność takiego ośrodka opiera się na szkoleniu dzieci i młodzieży, współzawodnictwie sportowym w ramach Tenis10  i organizacji turniejów głównie w niższej kategorii wiekowej. Do tej grupy należą takie kluby jak: UKS II, Stowarzyszenie Klub Sportowy Top Tennis Team czy Górniczy Klub Tenisowy Nafta – dodaje.", "– Dużym wsparciem dla działalności klubowej, szczególnie w większych miastach są lokalne Ośrodki Sportu i Rekreacji. Takie jest choćby w Zielonej Górze, gdzie MOSiR miejscowym klubów nieodpłatnie udostępnia swoją bazę. I to nie tylko korty ziemne, ale także składającą się z trzech kortów halę tenisową, zbudowaną przy współpracy miasta oraz Polskiego Związku Tenisowego – mówi prezes.", "– Te wszystkie przykłady pokazują, że lubuski tenis ma różne oblicza. Wszystkich nas łączy za to miłość do tego sportu i chęć jego popularyzowania. I to zarówno wśród dzieci i młodzieży, jak i wśród osób w średnim oraz tym nieco bardziej zaawansowanym wieku. Bo też tenis jest dla każdego. Pomocne w tej popularyzacji są ostatnie, międzynarodowe sukcesy polskich tenisistek i tenisistów. Dzięki nim znacznie łatwiej jest zachęcić do uprawiania tej dyscypliny sportu kolejne osoby – dodaje.", "Innym elementem, który pomaga w popularyzacji tenisa, zwłaszcza wśród dzieci, jest corocznie organizowana przez lubuskie kluby Talentiada i lokalny Narodowy Dzień Tenisa, wspierany przez Polski Związek Tenisowy. Dla naszego związku bardzo ważna jest również pomoc finansowa PZT w opłatach za bieżące wydatki związane z kosztami administracyjno-księgowymi. W minionych latach bywało bowiem i tak, że związek regionalny całą otrzymywaną dotację, a była ona symboliczna, musiał przeznaczać właśnie na ten cel – przypomina prezes.", "– Mówiąc o finansach należy też zaznaczyć, że Związek Tenisa Województwa Lubuskiego utrzymuje dobrą i stałą współprace z władzami Miasta Zielona Góra oraz Województwa Lubuskiego. Dzięki wsparciu finansowym z ich strony, w ramach konkursów ofert, możemy wspierać liczne, organizowane przez siebie i kluby turnieje tenisowe. A te turnieje cieszą się sporym zainteresowaniem ze strony fanów białego sportu. Zwłaszcza teraz po pandemii. Przykładem mogą być czerwcowe Amatorskie Drużynowe Mistrzostwa Województwa Lubuskiego, w którym uczestniczyło ok. 60 kobiet i mężczyzn. A już wkrótce czekają nas kolejne imprezy i tam też frekwencja powinna być imponująca… – kończy Piotr Fabich.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. To będzie polski późny wieczór i noc z tenisem", "date": "\n\t\t\t\t\t\t\t\t\t\t8 października, 2021\t\t\t\t\t", "text": ["Na korcie pojawi się także Hubert Hurkacz. W I rundzie gry podwójnej, para polsko-kanadyjska Hubert Hurkacz/Felix Auger-Aliassime spotka się z parą hindusko-kanadyjską Rohan Bopanna/Denis Shapovalov.", "Mecz Igi Świątek i deblowy pojedynek Huberta Hurkacza mają się zacząć o godzinie 20 czasu polskiego i ten termin może zostać dotrzymany, gdyż to godzina rozpoczynania meczów sesji dziennej w Indian Wells. Spotkanie Świątek – Martić zostanie rozegrane na korcie centralnym.", "Mecz Magdy Linette, o ile się odbędzie, gdyż nie można wykluczyć, że Polka otrzyma walkower z powodu kłopotów zdrowotnych Azarenki (w minionym tygodniu w Chicago oddała mecz z Garbinie Muguruzą), planowany jest na godzinę 21.30 polskiego czasu. Tu najprawdopodobniej trzeba uzbroić się w cierpliwość, ponieważ będzie to zapewne sporo później. Spotkanie Linette – Azarenka zostało zaplanowane na Stadium 3 jako drugie w kolejności od godz. 20 naszego czasu. Polka i Białorusinka zagrają po zakończeniu meczu singla mężczyzn między Argentyńczykiem Federico Delbonisem, a Japończykiem Yoshihito Nishioką.", "Spotkanie pary Hubert Hurkacz /Felix Auger-Aliassime  z parą Rohan Bopanna/Denis Shapovalov rozpocznie się o godz. 20 naszego czasu na Stadium 5.", "Dla polskich kibiców zapowiada się emocjonujący wieczór, a może i część nocy z tenisem.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wygrana i awans Magdy Linette do II rundy w Indian Wells", "date": "\n\t\t\t\t\t\t\t\t\t\t7 października, 2021\t\t\t\t\t", "text": [" ", "Magda Linette świetnie rozpoczęła spotkanie z Rebeccą Peterson, z którą dotychczas dwukrotnie przegrała. Polska tenisistka już w gemie otwarcia przełamała serwis rywalki chwilę później obejmując prowadzenie 2:0, ale bardzo szybko okazało się, że dla poznanianki były to tylko miłe złego początki. Szwedka szybko opanowała sytuację, zaczęła dominować na korcie, pewnie rozstrzygając na swoja korzyść następne pięć gemów. Polka zdołała jeszcze wygrać ósmego gema pierwszego seta, ale Peterson na więcej nie pozwoliła. Przy własnym serwisie zamknęła pierwszą partię oddając tylko jeden punkt. Poznanianka nie była w stanie utrzymywać własnego serwisu, spieszyła się, popełniała wiele błędów.", "Drugi set zaczął się identycznie jak pierwszy od prowadzenia polskiej tenisistki 2:0, po tym jak Peterson straciła podanie w drugim gemie, popełniając trzy kolejne podwójne błędy serwisowe, ale tym razem sytuacja pierwszej partii nie powtórzyła się. Szwedka zupełnie się pogubiła, Magda Linette umiała to wykorzystać, więc dość szybko zrobiło się 5:0 dla naszej reprezentantki. Magdzie Linette przytrafił się wprawdzie później, przy prowadzeniu 5:1,  jeden fatalny gem przy własnym podaniu, a gdy Polka ponownie serwowała by skończyć seta, Szwedka była dwie piłki od odrobienia strat przełamań, lecz na szczęście wszystko skończyło się dla naszej tenisistki pomyślnie. W tym ważnym i trudnym momencie Magda Linette kapitalnie powalczyła w defensywie doprowadzając wreszcie do błędu rywalki, doszło więc do seta rozstrzygającego.", "W decydującym secie „za ciosem” poszła reprezentantka Polski. Poznanianka już na otwarcie odebrała serwis Szwedce i choć później nie brakowało zażartej walki, przewagi już nie roztrwoniła wygrywając niełatwy mecz w trzech setach 3:6, 6:3, 6:2..", "Był to trzeci pojedynek Linette z Peterson. Dwa wcześniejsze wygrała Szwedka, która w 2019 roku pokonała naszą reprezentantkę na “mączce” w Strasburgu (I runda) i na nawierzchni twardej w chińskiej miejscowości Nanchang (ćwierćfinał). Teraz przyszedł czas rewanżu i to Polka zameldowała się w II rundzie ważnej tenisowej imprezy. Tenisistka AZS Poznań miała w środowym meczu (w Polsce praktycznie w nocy ze środy na czwartek) chwile słabości, ale zdołała opanować niezrozumiałą zapaść z pierwszego seta i odwrócić losy spotkania, rewanżując się Szwedce za dotychczasowe porażki. W sumie wygrała zasłużenie.", "Tym samym Magda Linette dołączyła do Igi Świątek (4. WTA), która, jako rozstawiona w imprezie z numerem drugim, w II rundzie znalazła się bez gry, w rundzie I otrzymując wolny los. Poznanianka już wyrównała swoje najlepsze osiągnięcia z Kalifornii, w II rundzie tego jednego z najbardziej prestiżowych turniejów tenisowych, w przypadku kobiet o kategorii WTA Premier Series 1000, będącego częścią zawodów o randze WTA Premier Mandatory, była już bowiem w roku 2017 oraz 2019. W piątek, w II rundzie, Magda Linette zmierzy się z rozstawioną w turnieju z numerem 27. Victorią Azarenką i żeby z Białorusinką powalczyć, musi jednak zagrać znacznie lepiej niż w środę, przede wszystkim równiej.", "Niestety, nie powiodło się Alicji Rosolskiej. Polka grająca w parze z Japonką Nao Hibiną przegrała z duetem z Czech Maria Buzkova/Lucie Hradecka 2:6, 6:3, 6-10.", ": Krzysztof Maciejewski", ".: Harjanto Sumali", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells może być kluczowy w wyścigu o WTA i ATP Finals", "date": "\n\t\t\t\t\t\t\t\t\t\t4 października, 2021\t\t\t\t\t", "text": ["W poniedziałek ogłoszone zostały najnowsze rankingi WTA i ATP. Następne notowania dopiero za dwa tygodnie, po zakończeniu rywalizacji w Indian Wells.", "W rankingu WTA Iga Świątek utrzymała świetną czwartą pozycję, ale już w notowaniu za dwa tygodnie na pewno tak wysoko nie będzie. Najlepsza obecnie polska tenisistka straci 2000 punktów za tytuł mistrzyni French Open 2020, a w zamian otrzyma 430 punktów za tegoroczny ćwierćfinał French Open 2021. Którą lokatę będzie zajmowała, zależeć będzie od tego, co osiągnie w Kalifornii. Przy mało korzystnym wariancie może nawet wypaść z TOP 10.", "W porównaniu z poprzednim notowaniem sprzed tygodnia, w rankingu WTA nastąpiły spore przetasowania. Na szóste miejsce awansowała Hiszpanka Garbine Muguruza, która wygrała turniej WTA 500 Chicago Open. Z TIP 10 wypadła Japonka Naomi Osaka (obecnie 12), bowiem straciła punkty za tytuł w China Open 2019. Skorzystała na tym Greczynka Maria Sakkari, która przesunęła się na najwyższą w karierze dziewiątą lokatę. Pierwszą “10″ zamyka obecnie Szwajcarka Belinda Bencić. Dopiero 41 jest teraz Amerykanka Serena Williams, natomiast 22 miejsce zajmuje sensacyjna mistrzyni US Open 2021 Brytyjka Emma Raducanu.", "Poznanianka Magda Linette utrzymała 54. pozycję. Magdalena Fręch przesunęła się na najwyższe w karierze 106 miejsce. Katarzyna Kawa jest 163, Urszula Radwańska 212.", "Miejsca innych Polek w rankingu: 346. Maja Chwalińska, 401. Weronika Falkowska, 452. Katarzyna Piter, 577. Anastazja Szoszyna, 627. Martyna Kubka, 790. Paula Kania-Choduń, 849. Anna Hertel, 937. Joanna Zawadzka, 1012. Stefania Rogozińska-Dzik, 1111. Weronika Baszak, 1383. Aleksandra Jeleń, 1414. Daria Kuczer, 1434. Julia Oczachowska.", "1. Ashleigh Barty (Australia) 9077 pkt, 2. Aryna Sabalenka (Białoruś) 7115, 3. Karolina Pliskova (Czechy) 5285, 4. Iga Świątek 4756, 5. Barbora Krejcikova (Czechy) 4668, 6. Garbine Muguruza (Hiszpania) 4595, 7. Elina Switolina (Ukraina) 4376, 8. Sofia Kenin (USA) 4190, 9. Maria Sakkari (Grecja) 4055, 10. Belinda Bencić (Szwajcaria) 3835, 11. Petra Kvitova (Czechy) 3735, 12. Naomi Osaka (Japonia) 3326, 13. Anastasia Pawluczenkowa (Rosja) 3255, 14. Ons Jabeur (Tunezja) 3220, 15. Angelique Kerber (Niemcy) 3105, 16. Elena Rybakina (Kazachstan) 2983, 17. Simona Halep (Rumunia) 2982, 18. Elise Mertens (Belgia) 2885, 19. Cori Gauff (USA) 2815, 20. Anett Kontaveit (Estonia) 2616.", "Wciąż trwa rywalizacja o udział w WTA Finals 2021 w meksykańskiej Guadalajarze. W tym kontekście niekorzystne dla Igi Świątek okazały się rozstrzygnięcia w zakończonym w niedzielę Chicago Fall Tennis Classic (WTA 500, kort twardy, pula nagród 565,5 tys. dolarów). Wygrała Hiszpanka Garbine Muguruza, która w finale pokonała Tunezyjkę Ons Jabeur 3:6, 6:3, 6:0. Hiszpanka w kapitalnym stylu odwróciła losy spotkania. Ons Jabeur po pewnym wygraniu pierwszego seta w drugiej partii dwukrotnie obejmowała prowadzenie po przełamaniu serwisu rywalki, ale nie utrzymała prowadzenie. Co więcej o wyniku 3:2 w drugim secie nie wygrała już ani jednego gema: ani do końca tej partii. ani po krótkiej przerwie spowodowanej opadami deszczu, w całym secie trzecim. To drugi w sezonie 2021 tytuł Garbine Muguruzy.", "Zwyciężczyni turnieju w Chicago otrzymała 470 punktów do rankingu WTA, a pokonana 305. To ważne, gdyż obie tenisistki walczą o udział w WTA Finals i są poważnymi rywalkami Igi Świątek. Muguruza, dzięki punktom zdobytym w Chicago, w klasyfikacji, która wyłoni osiem uczestniczek imprezy w Meksyku już wyprzedziła Polkę awansując na szóste miejsce. Świątek jest obecnie w tej klasyfikacji siódma, ale przewaga nad tenisistkami, które mogą jeszcze zagrozić tenisistce z Raszyna nie jest bezpieczna, a dziewiąta w klasyfikacji Oms Jabeur odrobiła 305 punktów.", "1. Ashleigh Barty (Australia) 6411 pkt – zakwalifikowana, 2. Aryna Sabalenka (Białoruś) 4669 – zakwalifikowana, 3. Barbora Krejcikova (Czechy) 4398 – zakwalifikowana, 4. Karolina Pliskova (Czechy) 3972, 5. Maria Sakkari (Grecja) 3147, 6. Garbine Muguruza (Hiszpania) 3141, 7. Iga Świątek (Polska) 3106, 8. Naomi Osaka (Japonia) 2771, 9. Ons Jabeur (Tunezja) 2685, 10. Elise Mertens (Belgia) 2438.", "Wprawdzie w Indian Wells, gdzie już w poniedziałek rozpoczęły się kwalifikacje (grały Magdalena Fręch i Katarzyna Kawa) nie wystąpi Naomi Osaka, więc Japonka nie powiększy swojego dorobku, ale jak z klasyfikacji wynika, Idze Świątek punkty są bardzo potrzebne.", "Jak się okazuje w Indian Wells nie zagra Aryna Sabalenka, aktualna wiceliderka rankingu WTA. “Niestety otrzymałam pozytywny wynik testu na COVID-19 i nie będę mogła zagrać w Indian Wells. Zaczęłam już izolację i pozostanę w niej, dopóki nie otrzymam pozwolenia lekarzy na jej zakończenie. Jak na razie czuję się dobrze, ale jestem smutna, że nie mogę wystąpić w tegorocznym turnieju” – poinformowała Białorusinka za pośrednictwem mediów społecznościowych.", "W Kalifornii nie zagrają także między innymi, Amerykanki Sofia Kenin i Jennifer Brady, nie licząc, bo o tym było wiadomo trochę wcześniej, liderki rankingu WTA Ashleigh Barty, Naomi Osaki czy Sereny Williams.", "Wycofanie się Aryny Sabalenki oznaczam że z “dwójką” będzie rozstawiona Iga świątek, a z jedynką Karolina Pliskova. Nieobecnośąć Białorusinki oznacza także, że numerem jeden rankingu WTA  na koniec roku, będzie zapewne Ashley Barty (Sabalenka miała realne szanse wyprzedzenia Australijki).", "Iga Świątek rozpocznie występ w Indian Wells od II rundy i rozegra pierwszy mecz dopiero w piątek lub sobotę. Wcześniej, od I rundy, rozpocznie zmagania pewna miejsca w głównej drabince  Magda Linette oraz być może, o ile przebrną kwalifikacje, Magdalena Fręch i Katarzyna Kawa.", "O ile w rankingu kobiet nastąpiły w poniedziałek spore przetasowania, o tyle zupełnie nie drgnęła czołówka rankingu ATP mężczyzn. Nie awansowali nawet Norweg Casper Ruud, który wygrał duży turniej San Diego Open rangi ATP 500, ani Włoch Jannik Sinner, który obronił tytuł w Sofii (turniej ATP 250), pokonując w finale doświadczonego Francuza Gaela Monfilsa. W finale w San Diego Brytyjczyk Cameron Norrie (28.ATP) nie sprawił 10. w rankingu Ruudowi problemów, przegrywając gładko 0:6, 2:6. Norweg wygrał już piąty turniej w 2021 roku, co jest rekordem sezonu.  W Sofii w obu setach finału Sinner szybko obejmował prowadzenie 2:0 po przełamaniu serwisu rywala i przewagi już nie roztrwonił zwyciężając pewnie 6:3, 6:4. To czwarty w karierze 20-letniego Włocha tytuł w cyklu ATP Tour.", "Liderem rankingu ATP pozostał Serb Novak Djoković, choć jego przewaga nad zajmującym drugie miejsce Rosjaninem Daniiłem Miedwiediewem znowu się zmniejszyła.", "Hubert Hurkacz zachował 12. pozycję, natomiast po dobrym występie w Sofii o sześć miejsc w górę przesunął się Kamil Majchrzak, obecnie 119.", "TOP o miejsca najwyżej klasyfikowanych Polalów rankingu ATP", "1. Novak Djoković (Serbia) 11633 pkt., 2. DaniiŁ Miedwiediew (Rosja) 10575, 3. Stefanos Tsitsipas (Grecja) 8175, 4. Alexander Zverev (Niemcy) 7603, 5. Andriej Rubliow (Rosja) 6130, 6. Rafael Nadal (Hiszpania) 5815, 7. Matteo Berrettini (Włochy) 5173, 8. Dominic Thiem (Austria) 4495, 9. Roger Federer (Szwajcaria) 3765, 10, Casper Ruud (Norwegia) 3615, …. 12. Hubert Hurkacz 3333, … 119. Kamil Majchrzak 662, ….172. Kacper Żuk 420, …. 448. Daniel Michalski (w minionym tygodniu odpadł w 1/8 finału w Lizbonie) 64, ….. 503 Jerzy Janowicz 68.", "Polski tenis to oczywiście nie tylko ci najlepsi. Nasi reprezentanci kolejny tydzień startowali w zawodach rangi ITF World Tennis Tour i  niektórzy mogą się pochwalić niezłymi rezultatami. Z bardzo dobrej strony pokazał się Paweł Ciaś, który zaprezentował się w Budapeszcie. W stolicy Węgier Paweł Ciaś wygrał w sumie cztery pojedynki. W półfinale był o krok od porażki w meczu z najwyżej rozstawionym Węgrem Zsomborem Pirosem, ale pokonał rywala 3:6, 7:5, 6:3. W niedzielnym finale na jego drodze stanął inny reprezentant gospodarzy, Mate Valkusz, który wygrał 6:3, 6:4 i to on sięgnął po tytuł.", "W tunezyjskim Monastyrze bez powodzenia startowali w singlu Weronika Baszak i Wojciech Marek. Nasz tenisista  lepiej spisał się w deblu, w którym wspólnie z Lukasem Neumayerem dotarł do finału. Sposób na polsko-austriacką parę znaleźli dopiero Japończycy Kazuki Nishiwaki i Kosuke Ogura, którzy zwyciężyli  1:6, 6:4, 10-6.", "Do rywalizacji po ponad rocznej przerwie powróciła Stefania Rogozińska-Dzik. W amerykańskim Lubbock Polka odpadła w I rundzie gry pojedynczej, ale w deblu razem z Kanadyjką Layne Sleeth dotarła do półfinału. W tej samej miejscowości zagrał Piotr Pawlak, który przeszedł przez eliminacje, jednak w turnieju głównym nie zdołał wygrać meczu.", "Oni nasi reprezentanci nie odnotowali godnych uwagi wyników. We francuskim Le Neubourg w kwalifikacjach odpadła Martyna Kubka, która następnie przegrała wspólnie z Japonką Momoko Kobori w I rundzie gry podwójnej. W szwedzkim Falun bez powodzenia grał z kolei Michał Dembek, a w stolicy Egiptu Kairze eliminacji nie przebrnęli Zofia Podbioł i Martyna Zaremba.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fręch i Kawa pokonały pierwsze rywalki", "date": "\n\t\t\t\t\t\t\t\t\t\t5 października, 2021\t\t\t\t\t", "text": ["Magdalena Fręch (106. WTA) w dwustopniowych kwalifikacjach została rozstawiona z numerem “piątym” i w pierwszej rundzie spotkała się z Australijką Lizette Cabrerą (167.WTA). Łodzianka dobrze rozpoczęła mecz, po przełamaniu w szóstym gemie pierwszego seta wychodząc na prowadzenie 4:2, ale od tego momentu zaczęły się “schody”. Polka przegrała następnie trzy gemy z rzędu, w tym dwa przy własnym serwisie, lecz nie zamierzała rezygnować. Przy prowadzeniu Australijki 5:4, po obronie dwóch setboli (nie kolejnych),  gdy rywalka serwowała po wygranie seta, doprowadziła do wyrównania i ostatecznie o losach seta decydował tie-break. W nim lepsza okazała się łodzianka, która zwyciężyła do 3. W drugim secie poszło już łatwiej. Kluczowe było przełamanie w piątym gemie. Fręch wyszła na prowadzenie 3:2 i już do końca nie straciła gema, zamykając spotkanie w dwóch setach,  po 100 minutach rywalizacji.", "W decydującej drugiej rundzie kwalifikacji przeciwniczką Magdaleny Fręch będzie we wtorek Rebecca Marino z Kanady (157. WTA ), która w poniedziałek nie dała szans Amerykance Francesce di Lorenzo (194. WTA), wygrywając w dwóch setach 6:1, 6:2, szybciej niż Polka i Australijka zakończyły pierwszą partię swojego meczu. To rywalka będąca z pewnością w zasięgu Polki.", "Trudniejsze zadanie czekało w poniedziałkowy bardzo późny wieczór polskiego czasu Katarzynę Kawę (163. WTA). Nasza reprezentantka w kwalifikacjach rozstawiona z numerem 23. w I rundzie zmierzyła z Paulą Ormaecheą z Argentyny, obecnie wprawdzie dopiero 223., ale kiedyś 59. zawodniczką rankingu tenisistek. Polka zagrała jednak bardzo solidne spotkanie odnosząc pewne zwycięstwo 6:3, 6:1. Na początku meczu, już w drugim gemie, nasza reprezentantka nie wykorzystała break-pointa na 2:0, udało się natomiast przełamać serwis Argentynki w gemie szóstym. To był decydujący moment seta, gdyż Polka wypracowaną przewagę utrzymała. W secie drugim Katarzyna Kawa przełamała serwis Argentynki już w gemie pierwszym i choć po chwili straciła podanie, jeż w gemie trzecim odzyskała prowadzenie, którego nie wypuściła, do końca dominując na korcie. Od wyniku 1:1 w drugiej partii Ormaechea nie zdobyła już ani jednego gema. Kluczem do wygranej polskiej tenisistki był dobrze funkcjonujący serwis, który zawiódł praktycznie tylko w drugim gemie drugiej partii. Zwłaszcza w drugim secie Polka była też solidna w wymianach.", "We wtorek w meczu o miejsce w głównej drabince turnieju Katarzyna Kawa zmierzy się z rozstawioną w kwalifikacjach z “12” Belgijką Kirsten Flipkens (132. WTA) – byłą 13. tenisistką globu, półfinalistką Wimbledonu i mistrzynią turnieju WTA w kanadyjskim Quebecu. Belgijka w pierwszej rundzie była w poniedziałek  o włos od wyeliminowania, ale po przegranej pierwszej partii, przegrywając w drugim secie 3:5, po obronie meczbola, odwróciła losy meczu pokonując nieklasyfikowaną w rankingu WTA Amerykankę Theadoraę Rabman. 5:7, 7:6, (3), 6:1.", "Mecz Fręch – Marino rozpocznie się o godzinie 20, natomiast spotkanie Kawa – Flipkens, na pewno już po  północy, czyli w środę czasu polskiego.", "Pewne występu w turnieju są dwie Polki. Rozstawiona z numerem drugim Iga Świątek (4. WTA) rozpocznie udział w imprezie od II rundy w piątek lub w sobotę. Poznanianka Magda Linette (54. WTA), po raz pierwszy zaprezentuje się na korcie już w pierwszej rundzie.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Półfinał w Sofii nie dla Kamila Majchrzaka", "date": "\n\t\t\t\t\t\t\t\t\t\t1 października, 2021\t\t\t\t\t", "text": ["Początek spotkania w ogóle nie zapowiadał możliwości niespodzianki, gdyż Serb pewnie rozstrzygnął pierwszą partię na swoją korzyść.  Drugiego seta Polak rozpoczął przełamaniem serwisu wyżej notowanego rywala, objął prowadzenie 2:0 i przewagi nie roztrwonił, gdyż do końca obaj tenisiści, choć czasem z pewnymi kłopotami utrzymali swoje podanie.", "Decydujący set trzeci też mógł się zacząć od straty serwisu przez Serba, ale w bardzo długim gemie Majchrzak nie wykorzystał break-pointa. Chwilę później swojej szansy nie zmarnował natomiast Krajinivić i to on, mimo że Polak nie rezygnował i walki w kolejnych gemach nie brakowało, znalazł się w półfinale. Losy spotkania mogły potoczyć się jeszcze inaczej, gdyby nasz reprezentant wykorzystał break-pointa w siódmym gemie lub któryś z break-pointów w ostatnim – jak się okazało – gemie dziewiątym..", "W sobotnich półfinałach Filip Krajinivić zmierzy się z najwyżej rozstawionym Włochem Jannikiem Sinnerem, (14. ATP), a Amerykanin Marcos Giron (67. ATP) z Francuzem Gaelem Monfilsem (20. ATP).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Asłan Karacew: Obieżyświat odkryty na Antypodach", "date": "\n\t\t\t\t\t\t\t\t\t\t2 października, 2021\t\t\t\t\t", "text": ["Kiedy Asłan Karacew wychodził 18 lutego na kort w Melbourne, żeby w półfinale Australian Open zmierzyć się ze światową „jedynką”, Novakiem Djokoviciem, miał pełne prawo czuć się już zwycięzcą tego turnieju. I szybka porażka w trzech setach, w których Serb pokazał różnicę klas, tego nie zmieniła. Bo to właśnie ćwierć-Żyd, pół-Osetyniec reprezentujący Rosję sprawił, że tenisowi historycy musieli szybko zmieniać zapisy w księgach z rekordami.", "– To niesamowite uczucie. Po raz pierwszy gram w turnieju wielkoszlemowym i po raz pierwszy awansowałem do półfinału. Ciężko w to uwierzyć. Staram się tylko cieszyć chwilą i nie myśleć za dużo. Robić krok po kroczku – skromnie tłumaczył po tym, jak w ćwierćfinale pokonał rozstawionego z 18 Bułgara Grigora Dimitrova. Spokoju i cierpliwości nauczyło go życie. Przez lata miotał się po całym świecie w poszukiwaniu tenisowego Świętego Graala, krążąc pomiędzy Władykaukazem, Izraelem, Barceloną, Halle i Moskwą. W końcu okazało się, że szukał na złej półkuli. Szczęście czekało na niego na Antypodach, choć żeby po nie sięgnąć, musiał zahaczyć o Mińsk, skąd pochodzi jego trener, Jahor Jacyk. Panowie nawiązali współpracę w zeszłym roku i od tego momentu tenisista zmienił się nie do poznania.", "Karacew urodził się na Kaukazie, z ojca Osetyńca i matki półżydówki. Dzięki żydowskim korzeniom cała rodzina przeprowadziła się do Izraela, kiedy Asłan miał zaledwie trzy lata. To właśnie tam zakochał się w tenisie i otrzymał pierwsze szlify, jednak okazało się, że pod względem tenisowym nie jest to dla niego ziemia obiecana. Problemy finansowe i brak zainteresowania federacji sprawiły, że jako szesnastolatek wrócił wraz z tatą do Rosji, tym razem do portowego miasta Taganrog położonego nad morzem Azowskim, a mama z siostrą zostały w Izraelu. Karacew, którego mentorem w pewnym momencie stał się Dmitrij Tursunow, rozwijał się, ale nic nie wskazywało na to, żeby miał zostać wielkim tenisistą. Często na przeszkodzi stawały pieniądze, których brak utrudniał mu znalezienie dobrych trenerów czy udział w zagranicznych turniejach. Dzięki pomocy Tursunowa trenował w szkółce Breakpoint w niemieckim Halle, gdzie jednak trenerom nie udało się wprowadzić go na odpowiedni poziom.", "– Na pewno mu pomogliśmy, ale nie udało nam się go ustabilizować. A teraz gra stabilnie. Jego sukces nie ma nic wspólnego ze szczęściem, Asłan to bardzo dobry gracz. Wszyscy widzieli to w Australii, ma miażdżący forhend, potężny bekhend, ciało rosyjskiego niedźwiedzia, które nie przeszkadza mu w niezwykle sprawnym poruszaniu się po korcie, a na dodatek mocno returnuje – analizuje Jan de Witt, były trener m.in. Gillesa Simona czy Gaela Monfilsa, który w Halle mógł z bliska śledzić rozwój kariery Karacjewa.", "Nie tylko w Halle nie znaleźli sposobu na obudzenie „niedźwiedzia”. Tak samo polegli fachowcy z akademii Bruguery w Barcelonie, a na domiar złego Karacew zaczęły prześladować kontuzje kolan, które de facto na dwa lata wyłączyły go z gry. – Powiedziałbym, że za dużo się w swoim życiu przeprowadzałem. W końcu trafiłem na Jacyka, i to odpowiedni facet dla mnie. Bardzo mi pomógł, przede wszystkim od strony mentalnej, ale oczywiście doszły do tego również niuanse techniczne. Miałem szczęście, że na niego trafiłem. Spotkaliśmy się przypadkowo w trakcie jednego turnieju Futures i uznaliśmy, że spróbujemy popracować razem – wspomina Karacew.", "W przypadku Karacewa i jego przygód z kwalifikacjami do turniejów wielkoszlemowych powiedzenie „do trzech razy sztuka” zupełnie się nie sprawdziło. Gdyby przemnożyć to przez trzy, wciąż byłoby mało. Rosjanin przebrnął przez kwalifikacje… za dziesiątym podejściem! Kiedy mniej obeznani fani tenisa zobaczyli, że po raz pierwszy w erze open debiutant awansował do półfinału Wielkiego Szlema, mogli pomyśleć że chodzi o jakiś młodziutki wielki talent, który po prostu nie miał jak sobie wypracować rozstawienia. Jakież było ich zdziwienie, kiedy zaczęli sprawdzać Karacjewa i odkryli, że ma 27 lat, nigdy nie dotarł dalej niż trzecia runda kwalifikacji, a przed startem turnieju miał bilans 3-10 w meczach rangi ATP. Przyzwyczajony do porażek wiedział, że nie ma sensu się ich obawiać i grał absolutnie bezkompromisowo. W spotkaniach z Diego Schwarzmannem, Felixem Augerem-Aliassime czy Grigorem Dimitrowem zachowywał się na korcie, jakby jutra miało nie być, grał na pełnym ryzyku, co przekładało się zarówno na liczbę winnerów, jak i niewymuszonych błędów. Był na korcie wulkanem energii, którą na dodatek potrafił odpowiednio ukierunkować. Efekt? Pierwsze w karierze wygrane z zawodnikami z czołowej trzydziestki rankingu. Awans w nim o 70 miejsc, ze 114. na 44. miejsce. Zarobione na korcie 663 tysiące dolarów, więcej niż przez całą wcześniejszą karierę. Miano pierwszego w historii wielkoszlemowego debiutanta-półfinalisty i najniżej sklasyfikowanego w rankingu gracza, który doszedł do najlepszej czwórki w Australii od czasów Patricka McEnroe. Czy ktoś się mógł tego spodziewać? Chyba tylko rosyjscy koledzy Karacjewa, którzy już przed turniejem w Melbourne dostrzegli jego świetną dyspozycję.", "W czasie pandemii Rosjanin nie zasypiał gruszek w popiele. Wykorzystał ten okres na treningi z Jacykiem, których efekty było widać w zeszłorocznych challengerach. W finale turnieju w Pradze przegrał po walce ze Stanem Wawrinką, żeby w kolejnych tygodniach wygrać dwa kolejne czeskie challengery. Tuż przed Australian Open był też częścią rosyjskiej drużyny, która wygrała ATP Cup. Co prawda występował tylko w deblu i przegrał wszystkie trzy mecze, w których brał udział, ale to wystarczyło, żeby koledzy z kadry zauważyli jego olbrzymi potencjał.", "– Czuliśmy, że może zrobić coś niesamowitego. Bardzo się cieszę z jego sukcesów, bo w ATP Cupie grał bardzo dobrze. Awansować pierwszy raz do turnieju wielkiego szlema i od razu wejść do ćwierćfinału, to coś niesamowitego (wypowiedź przed wygraną Karacewa z Dimitrowem – przyp. red.). A na pewno jeszcze nie powiedział ostatniego słowa – chwalił kolegę Daniił Miedwiediew.", "Wiele wskazuje na to, że Karacew, niezależnie od późnego wybuchu wysokiej formy, faktycznie jeszcze nie skończył zaskakiwać tenisowego świata i jeszcze nie raz może być na ustach kibiców. Sukces na pewno zaskoczył samego zainteresowanego, który w Australii musiał przypominać sobie hasło do swojego profilu na Instagramie, na który od dawna nic nie wrzucał, uznając, że mało kogo jego życie i kariera interesują. Część fanów żartuje, że powinien zmienić nazwy swoich profili w social mediach z „Karatsev” na „Kopciuszek”, bo jego historia do złudzenia przypomina właśnie tę baśniową.", "Marcin Bratkowski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "DMP do lat 14. Złote medale dla Poznania i Szczawna Zdrój", "date": "\n\t\t\t\t\t\t\t\t\t\t29 września, 2021\t\t\t\t\t", "text": ["Młodziczki AZS Poznań zostały złotymi medalistkami Drużynowych Mistrzostw Polski U14", "Tenisistki ze stolicy Wielkopolski pokonały (po sześciu spotkaniach był remis po 3, decydowała lepsza różnica małych punktów) w finale reprezentantki gospodarzy z Górnika Bytom. Zespół akademiczek prowadzony przez kapitana Macieja Lorenza zagrał w następującym zestawieniu: Tosia Czajka, Amelia Paszun, Zofia Janusz, Milena Zając, Iga Balcerska. ", "Natomiast wicemistrzynie Polski zagrały w składzie: Maja Pawelska, Kinga Wahl-Maniecka, Valerie Hutkova, Lena Markowska, Michalina Głąb, Magdalena Lisik i kapitan Adam Przybyszewski.", "Na trzecim stopniu podium stanęły zawodniczki UKT Winner Kraków pokonując w meczu o brąz KT Promasters Szczecin 5:1.", "W rywalizacji młodzików w walce o tytuł spotkały się zespoły Klubu Tenisowego Szczawno Zdrój i Miejskiego Klubu Tenisowego z Łodzi. Wygrała (5:1) ekipa ze Szczawna, której kapitanem był Robert Kosiński. Mistrzowska Drużyna KT Szczawno Zdrój wystąpiła w składzie: Dawid Lewandowski, Alan Ważny, Filip Kosiński, Jan Kluczyński, Jan Downar. ", "Srebrnych medalistów z Łodzi reprezentowali: Aleksander Kolesnychenko, Marcin Dójczyński, Yuri Hoida, Jan Kaczorowski, kapitan Bernard Kaczorowski.", "W pojedynku o brąz ekipa STT Fakro Nowy Sącz (przy remisie 3:3, lepszym bilansem małych punktów) pokonała graczy KT Błonia Kraków.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Awans Kamila Majchrzaka w Sofii. Magda Linette przegrała w Chicago", "date": "\n\t\t\t\t\t\t\t\t\t\t29 września, 2021\t\t\t\t\t", "text": ["Magda Linete, która we wtorek zaprezentowała bardzo dobrą dyspozycję z powodzeniem rywalizując zarówno w grze pojedynczej jak i podwójnej, dzień później w konfrontacji z wyżej notowaną Teichmann była w wielu fragmentach meczu zwłaszcza w secie pierwszym, bezradna. Poznanianka już w trzecim gemie straciła własny serwis, a w całym pierwszym secie zdołała ugrać zaledwie dwa gemy. Druga partia była bardziej wyrównana, Magda Linette pokazała charakter, podjęła walkę ale nie dała rady. Być może losy spotkania potoczyłyby się jeszcze inaczej, gdyby nasza reprezentantka przy wyniku 3:4 w drugim secie, zaraz po tym jak straciła podanie wykorzystała break-pointa i doprowadziła do remisu. Mecz trwał godzinę 25 minut. Magda Linette ponownie miała problemy z utrzymaniem własnego serwisu. Mająca dobry sezon 2021 Jil Belen Teichmann wygrała zasłużenie, nie dając drugiej obecnie polskiej tenisistce większych szans. O awans do ćwierćfinału Szwajcarka zagra z lepszą w meczu Marketa Vindrousiva (Czechy) – Anastasia Pawluchenkowa (Rosja).", "Oprócz Jil Belen Teichmann w trzeciej rundzie (1/8 finału) Chicago Fall Tennis Classic w grze pojedynczej są już: Elise Mertens (Belgia, 7), Danielle Rose Collins, Jessica Pegula (obie USA), Ons Jabeur (Tunezja, 6), Garbine Muguruza (Hiszpania, 2), Elena Rybakina (Kazachstan), Mai Hontama (Japonuia, walkower w meczu z Anett Kontaveit), Elena Gabriela Ruse (Rununia), Belinda Bencić (Szwajcaria, 3), Tereza Martincova (Czechy), Veronika Kudermetowa (Rosja) oraz turniejowa “jedynka” Elina Switolina (Ukraina).", "W tym tygodniu turnieje tenisowe odbywają się nie tylko w USA. Turniej mężczyzn rangi ATP 250 rozgrywany jest między innymi w Sofii. W środę o awans do ćwierćfinału walczył w stolicy Bułgarii Kamil Majchrzak. Polak, zajmujący 125. lokatę w rankingu ATP), który nie przebrnął dwustopniowych kwalifikacji i dostał się do turnieju jako lucky loser (szczęśliwy przegrany), zmierzył się z klasyfikowanym 101 pozycji niżej reprezentantem Bułgarii Dimitarem Kuzmanovem nie bez kłopotów w pierwszym secie wygrywając ostatecznie 7:5, 6:1.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trwa zwycięska seria Hurkacza. Linette i Rosolska pokonane", "date": "\n\t\t\t\t\t\t\t\t\t\t30 września, 2021\t\t\t\t\t", "text": ["W pierwszej rundzie gry pojedynczej turnieju San Diego Open przeciwnikiem Huberta Hurkacza (12. ATP) był  Australijczyk Alex Bolt (144. ATP), którego wrocławianin pokonał w dwóch setach 7:6 (2), 6:1. To jego piąte z rzędu zwycięstwo w cyklu ATP bez straty seta.", "Najwyżej klasyfikowany obecnie polski tenisista okazał się lepszy, a warto przypomnieć, że Bolt grał dotychczas z Hurkaczem dwukrotnie i za każdym razem wygrywał. Miało to miejsce w 2018 roku, w challengerach w Chinach. W Zhuhai Australijczyk pokonał Polaka w finale, natomiast w Qujing w ćwierćfinale. W Kalifornii ustępował naszemu reprezentantowi dość zdecydowanie, choć jest w dobrej formie, o czym świadczy pomyślne przejście w San Diego dwustopniowych kwalifikacji i pokonanie Amerykanina Alafii Ayeniego oraz niespodziewanie Kevina Andersona z RPA.", "Tym razem górą był Polak który wprawdzie w pierwszym secie miał trochę problemów, nie wykorzystał sześciu break pointów, ale rozstrzygnął partię w tie- breaku, w którym oddał przeciwnikowi tylko dwa punkty. – Cieszę się, że tutaj jestem. Miałem kilka break pointów w pierwszym secie, ale Alex rozgrywał bardzo dobre punkty. Starałem się więc skupić na własnym podaniu i walczyć. Alex grał dobry tenis, dlatego cieszę się, że wygrałem tego seta po tie-breaku – mówił wrocławianin w pomeczowym wywiadzie na korcie.", "W secie drugim nasz reprezentant zdemolował już rywala panując na korcie i przegrywając tylko jednego gema.", "Podkreślić należy, że wrocławianin zaprezentował bardzo solidny tenis. W trwającym 81 minut meczu Hurkacz zaserwował siedem asów, natomiast Bolt tylko dwa. Polak nie musiał bronić ani jednego break pointa, a sam wykorzystał dwie z ośmiu okazji na przełamanie serwisu rywala. Hurkacz zdobył 28 z 31 punktów przy swoim pierwszym podaniu. Konieczność szybkiej aklimatyzacji po zmianie strefy czasowej, nie okazała się problemem.", "Na Huberta Hurkacza w 1/8 finału czeka już Rosjanin Asłan Karacew (24. ATP), wicemistrz olimpijski z niedawnych I.O. w Tokio w grze pojedynczej, półfinalista Australian Open 2021, który spotkanie 1/16 finału rozegrał wcześniej. Ich mecz odbędzie się w czwartek, ale ponownie nie wcześniej niż około godziny 22 czasu polskiego. Dla Huberta Hurkacza będzie to na pewno wartościowy sprawdzianem formy przed rozpoczynającym się już 4 października ważnym i bardzo prestiżowym turniejem rangi ATP Masters 1000 w Indian Wells.", "W razie wygranej, następnym przeciwnikiem polskiego tenisisty będzie zwycięzca meczu Grigor Dimitrov (Bułgaria, 29. ATP) – Felix Auger- Aliassime (Kanada, 11. ATP). Niewykluczone więc, że Hurkacz zmierzy się w San Diego z Kanadyjczykiem, z którym grywa współnie w deblu, który wyprzedza go bezpośrednio w rankingu ATP i z którym rywalizuje o udział w ATP Finals 2021 w Turynie.", "Tymczasem Hubi już po krótkim odpoczynku po meczu z Boltem, przystąpił do pierwszego w turnieju w San Diego spotkania w grze podwójnej. Na początek Polak i partnerujący mu Brazylijczyk Marcelo Melo (wieloletni deblowy partner Łukasza Kubota, z którym tenisista z Lubina między innymi sięgnął po tytuł w Wimbledonie) zmierzyli się z solidną parą australijsko-słowacką John Peers/Filip Polasek. Ostatecznie przegrali z rozstawionymi z “trójką” rywalami po bardzo zaciętym, dramatycznym spotkaniu 6:7 (12), 6:4, 11-13. Polsko- brazylijska para w super tie-breaku nie wykorzystała dwóch meczboli. Wcześniej, w tie-breaku pierwszego seta, Hubert Hurkacz i Marcelo Melo nie wykorzystali trzech setboli. Z drugiej strony to polsko-brazylijska para w pierwszym secie musiała odrabiać stratę przełamania, a w super tie-breaku przegrywała już 5:8, nie da się więc stwierdzić, że tylko Hubert Hurkacz i Marcelo Melo marnowali swoje szanse.", "Oczywiście szkoda porażki, ale dzięki temu Hurkacz nie będzie musiał ponownie grać dwóch meczów jednego dnia.", "Środa okazała się natomiast nieudanym dniem dla Magdy Linette. Krótko po tym jak tenisistka z Poznania odpadła z turnieju Chicago Fall Tennis Classic (WTA 500, kort twardy, pula nagród 565,5 tys. dolarów) w Chicago w drugiej rundzie gry pojedynczej po porażce ze Szwajcarką Jil Belen Teichmann, została wyeliminowana również z rywalizacji w grze podwójnej. W drugiej rundzie polska para Magda Linette/Alicja Rosolska przegrała, po wyrównanym meczu, z parą rosyjsko-amerykańską Veronika Kudermetowa/Bethanie Mattek-Sands 4:6, 4:6. Polki  walczyły dzielnie, ale nie dały rady rozstawionym z numerem czwartym rywalkom. W secie pierwszym zadecydowało jedno przełamanie, gdyż straty nasze reprezentantki nie zdołały odrobić. W drugiej partii Polki dwukrotnie odrabiały straty doprowadzając do remisu 4:4, ale dwa ostatnie gemy padły łupem rywalek. Rosjanka i Amerykanka nie straciły od wyniku 4:4 żadnego punktu i zamknęły spotkanie przy pierwszej okazji, wykorzystując juz pierwszą piłkę meczową..", "W tej sytuacji w imprezie w Chicago spośród reprezentantek Polski pozostały już tylko występujące jeszcze w turnieju gry podwójnej Magdalena Fręch i Katarzyna Kawa. One powalczą o ćwierćfinał debla w czwartek, a ich przeciwniczkami będą doświadczona Czeszka Kveta Peschke oraz Niemka Andrea Petković.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Koniec serii Hurkacza. W piątek mecz Majchrzaka w Sofii", "date": "\n\t\t\t\t\t\t\t\t\t\t1 października, 2021\t\t\t\t\t", "text": ["Karacew, wicemistrz niedawnych I.O. w Tokio w grze pojedynczej (w Japonii pokonał między innymi Novaka Djokovicia) wygrał 5:7, 6:4, 6:2. Ponieważ kilka godzin wcześniej z turnieju Chicago Open rangi WTA 500 odpadły w 1/8 finału gry podwójnej Magdalena Fręch o Katarzyna Kawa, w dwóch ciekawych imprezach rozgrywanych obecnie w USA, nie ma już reprezentantów Polski.", "Spotkanie Hurkacza z Karacewem było ciekawym, wyrównanym pojedynkiem zawodników grających najlepszy tenis w karierze, ze sporą liczbą efektownych akcji z obu stron, W ósmym gemie Hurkacz przełamał podanie Rosjanina obejmując prowadzenie 5:3, ale wicemistrz olimpijski błyskawicznie odpowiedział tym samym. Pierwszego break pointa Polak obronił lecz przy drugim Rosjanin zakończył akcje drajwem. Walka trwała więc dalej. W kolejnym gemie wrocławianin znowu miał szanse na skończenie seta, ale nie wykorzystał dwóch setboli. Na szczęście nie wybiło go to z konceptu i choć miał pewne problemy w gemie 11 przy własnym serwisie, wreszcie zwycięsko zakończył partię przełamując podanie Karacewa i wygrywając 7:5. Był to bardzo długi set trwający nieco ponad godzinę.", "Druga partia też była bardzo wyrównana, a do pewnego momentu, w ważnych momentach to Polak wykazywał  więcej opanowania, był więc na dobrej drodze do zwycięstwa. Losy spotkania zaczęły się odwracać od siódmego gema tego seta, gdy Hurkacz stracił podanie. Pierwszego break pointa nasz reprezentant obronił, ale przy drugim Karacew nie zmarnował szansy popisując się kapitalnym bekhendem. Wypracowanej przewagi tenisista w Władywkaukazu już nie roztrwonił, choć, po tym jak serując na wygranie seta popełnił podwójny błąd serwisowy i Hubiemu  brakowało dwóch skutecznych akcji, żeby, być może uratować jeszcze tę partię.", "W decydującym secie lepszy okazał się wicemistrz olimpijski. Rosjanin już w gemie otwarcia przełamał serwis Polaka i przewagę utrzymał do końca, własne serwisy wygrywając dość pewnie. Karacew dołożył jeszcze przełamanie podania Hurkacza w gemie siódmym i po niespełna 2,5 godzinie mógł się cieszyć z awansu do ćwierćfinału. Przy prowadzeniu Karacewa 5:2 Hubi zdołał jeszcze obronić trzy meczbole, dwa razy miał nawet break pointa, żeby odrobić część strat i jeszcze przedłużyć spotkanie, ale nie zdołał ich wykorzystać.", "Hubert Hurkacz odpadł z imprezy w San Diego, nie uległa jednak wątpliwości, że był to dla naszego najlepszego obecnie tenisisty wartościowy sprawdzian przed znacznie ważniejszym rozpoczynającym się już w poniedziałek 4 października prestiżowym turniejem rangi ATP Masters 1000 w Indian Wells. Przed czwartkowym spotkaniem Karacew na pewno był w korzystniejszej sytuacji, do 1/8 finału awansował dzień wcześniej niż Hurkacz, a na dodatek Polak miał za sobą dwa wyczerpujące spotkania rozegrane w środę, podczas gdy Rosjanin mógł się już spokojnie przygotowywać do pojedynku z Hubim.", "Oczywiście nie sposób cieszyć się z porażki polskiego tenisisty, ale warto pamiętać, że turniej San Diego Open nie był dla Huberta Hurkacza turniejem priorytetowym. Nasz najlepszy tenisista jest w wysokiej formie i wypada tylko wyrazić nadzieję, że potwierdzi ją w Indian Wells, podczas imprezy Paribas ATP Tour Masters 1000.", "Lider rankingu ATP Novak Djoković to kolejny zawodnik, który ogłosił, że nie wystąpi w zbliżającym się  prestiżowym turnieju w Indian Wells. W singlu mężczyzn nie zobaczymy też pauzujących do końca sezonu Rafaela Nadala, obrońcy tytułu Dominica Thiema i Rogera Federera. W rywalizacji kobiet nie wystąpią z kolei między innymi  liderka rankingu WTA Australijka Ashleigh Barty, Japonka Naomi Osaka oraz Amerykanka Serena Williams. Gwiazdy tenisowych kortów podjęły taką decyzję mimo że do WTA Tour i ATP Tour wracają wielkie pieniądze.", "W turnieju Chicago Fall Tennis Classic (WTA 500, kort twardy, pula nagród 565,5 tys. dolarów) w Chicago nie ma już reprezentantek Polski. Jako ostatnie pożegnały się z imprezą Magdalena Fręch i Katarzyna Kawa. które odpadły w czwartek w 1/8 finału gry podwójnej. Magdalena Fręch i Katarzyna Kawa. które w 1/8  finału gry podwójnej  zmierzyły się z doświadczoną Czeszką Kvetą Peschke oraz Niemką Andreą Petković, przegrywając 6:7 (6), 7:6 (5), 8-10. Polki od początku mocno “postawiły się” faworytkom i pierwszego seta oddały po bardzo wyrównanej rywalizacji dopiero po zaciętym tie-breaku. W drugiej partii polska para straciła podanie w drugim gemie przegrywała już 0:3 lecz nasze reprezentantki odrobiły straty w gemie ósmym i ponownie niezbędny był tie-break. W nim Polki przegrywały już 1:5, by zdobyć następnych sześć punktów, więc o losach meczu decydował super tie-break. W nim Polki znowu musiały gonić wynik (2:5,3:8), ale choć przy prowadzeniu rywalek 9:6 obroniły dwie piłki meczowe, trzeciej już obronić nie zdołały.", "W ćwierćfinale wystąpią Kveta Peschke i Andrea Petković, które zmierzą się z silną parą chilijsko-amerykańską Alexa Guarachi/Desirae Krawczyk.", "W czwartek swojego rywala w ćwierćfinale turnieju Sofia Open  (ATP 250, kort twardy w hali, pula nagród 419,4 tys. euro) poznał Kamil Majchrzak. O awans do półfinału Polak (125. ATP) zagra w piątek wieczorem z Serbem Filipem Krajinoviciem (37. ATP), który w 1/8 finału nie dał szans swojemu rodakowi, Laslo Djere (47. ATP) wygrywając 6:3, 6:0. Rozstawiony z “piątką” Krajinović, w dotychczasowych dwóch spotkaniach w stolicy Bułgarii stracił tylko sześć gemów, w czwartek od stanu 3:3 już ani jednego.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pracowity wtorek Linette, porażka Fręch", "date": "\n\t\t\t\t\t\t\t\t\t\t27 września, 2021\t\t\t\t\t", "text": ["Wszystko wskazuje na to, że Magda Linette mieć będzie bardzo pracowity wtorek, tego samego dnia ma bowiem rozegrać także spotkanie pierwszej rundy gry podwójnej. Polska para Magda Linette/Alicja Rosolska zmierzy się z parą amerykańską Asia Muhammad/Jessica Pegula.", "Jak się okazuje Hubert Hurkacz, który po podwójnym sukcesie w turnieju Moselle Open w Metz dopiero około godziny 3 w nocy naszego czasu wyląduje w San Diego, w Kalifornii w turnieju rangi ATP 250, podobnie jak we Francji, wystąpi zarówno w grze pojedynczej jak i w podwójnej. W singlu pierwszym przeciwnikiem Polaka (12. ATP) będzie Australijczyk Alex Bolt. (144. ATP). W grze podwójnej Hurkacz zagra w parze z wieloletnim partnerem Łukasza Kubota Brazylijczykiem Marcelo Melo, a pierwszymi rywalami polsko-brazylijskiej pary będą rozstawieni z numerem „trzy” Australijczyk John Peers i Słowak Filip Polášek.", "Do głównej drabinki turnieju mężczyzn w Sofii próbowali się przebić Kamil Majchrzak i Kacper Żuk, ale obaj odpadli w kwalifikacjach. (Żuk w pierwszej, a Majchrzak w decydującej drugiej rundzie).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Awans Magdaleny Fręch, porażka Katarzyny Kawy", "date": "\n\t\t\t\t\t\t\t\t\t\t6 października, 2021\t\t\t\t\t", "text": ["Mecz Magdaleny Fręch z Rebeccą Marimo od początku był bardzo zacięty i wyrównany. Nieco lepiej weszła w spotkanie Kanadyjka i Fręch już w drugim gemie, przy swojej pierwszej próbie serwisowej, musiała bronić break-pointa. Łodzianka zdołała się obronić, a za chwilę sama przełamała podanie rywalki obejmując prowadzenie, którego  do końca premierowej odsłony już nie oddała, zamykając ją jeszcze jednym odebraniem serwisu Marino.", "Drugi set nie ułożył się niestety po myśli mistrzyni Polski (wygrała Narodowe MP 2021 pod nieobecność Igi Świątek  i Magdy Linette). Polka od początku musiała gonić wynik (straciła podanie w trzecim gemie) i choć miała swoje szanse (w szóstym gemie przy prowadzeniu Kanadyjki 3:2 nie wykorzystała break-pointa, a w gemie dziesiątym była dwie piłko od przełamania powrotnego) nie zdołała ich wykorzystać więc o awansie do turnieju głównego rozstrzygnął set trzeci.", "W nim Magdalena Fręch w drugim gemie wygrywając 40:0 zmarnowała trzy kolejne break-pointy, by wyjść na prowadzenie 2:0, ale to czego nie dokonała wówczas, zrealizowała w gemie czwartym. Zrobiło się 3:1 dla naszej reprezentantki, która jednak nie poszła za ciosem i po dwóch kolejnych bardzo zaciętych gemach, w których obie tenisistki broniły break-pointów, to Kanadyjka doprowadziła do wyrównania. Końcówka spotkania należała już do Polki, która wygrała trzy następne gemy odbierając serwis rywalce w gemie ósmym i po niemal równo dwóch godzinach (123 minuty) pełnych zwrotów zmagań, zameldowała się w turnieju głównym, dołączając do Igi Świątek i Magdy Linette.", "Było to drugie spotkanie Fręch z Marino. Dwa miesiące temu Polka wygrała w I rundzie imprezy w amerykańskim Concord 6:3, 7:6 (4), by później cieszyć się z pierwszego w karierze triumfu w turnieju rangi WTA Challenger.", "Katarzyna Kawa (163. WTA) świetnie rozpoczęła spotkanie z klasyfikowaną o 31. pozycji wyżej w rankingu WTA Belgijką Kirsten Fipkens, zdobywając przełamanie już w gemie otwarcia. Co więcej, Polka do końca seta dominowała na korcie wygrywając bezdyskusyjnie 6:2. Kluczem do zwycięstwa, podobnie jak dzień wcześniej był bardzo dobry serwis, ale trzeba podkreślić, że polska tenisistka popełniała bardzo mało błędów, w wymianach też górując nad rutynowaną przeciwniczką, mającą w dorobku między innymi półfinał wielkoszlemowego turnieju w Wimbledonie. Pewne problemy Kawa miała jedynie w ostatnim gemie seta, kiedy obroniła dwa break-pointy.", "Druga odsłona mogła mieć identyczny przebieg, bo również zaczęła się od przełamania na korzyść Polki. Tym razem było jednak inaczej, gdyż Belgijka natychmiast, po bardzo długim gemie odrobiła straty, a następnie, też po długim gemie, po raz pierwszy w meczu wyszła na prowadzenie w secie, które ugruntowała po raz drugi z rzędu odbierając serwis naszej reprezentantce. W grze Katarzyny Kawy wyraźnie coś się zacięło. Przede wszystkim przestał funkcjonować serwis. Nasza reprezentantka nie rezygnowała, walczyła, ale nie wykorzystała swoich szans, sama zaś jeszcze dwukrotnie została przełamana. Kirsten Flipkens wygrała drugą partię 6:2, doszło więc do rozstrzygającego trzeciego seta. W decydującej odsłonie spotkania poszczególne gemy były w większości wyrównane, ale najważniejsze punkty wygrywała przeważnie rutynowana Belgijka i to ona zwycięsko wyszła ostatecznie z meczu. Katarzyna Kawa nie zdołała już wrócić na poziom gry z pierwszego seta, a mimo wszystko mogła pokusić się o zwycięstwo. Polka przegrywała już w decydującym secie 1:3, ale jeszcze poderwała się do walki, zanotowała przełamanie powrotne na 2:3,  wyrównała na 3:3, lecz więcej gemów – niestety – już nie zdobyła. Rozstrzygające było przełamanie w gemie ósmym. Kristen Flipkens “odskoczyła” wówczas na 5:3 i choć Katarzyna Kawa próbowała jeszcze odwrócić losy meczu (przy serwisie Flipkens prowadziła 30:15), Belgijka przypieczętowała ciężko wywalczony awans do turnieju głównego. W decydujących momentach górę wzięło jednak większe doświadczenie 35-letniej Flipkens. Polkę zawiódł też, wcześniej świetnie funkcjonujący skuteczny  serwis. Mecz trwał dwie godziny i dziesięć minut. W trakcie spotkania Katarzyna Kawa zaserwowała jednego asa, sześciokrotnie została przełamana, wykorzystała pięć z 14 break-pointów, zdobyła 87 punktów, o osiem mniej od przeciwniczki.", "Katarzyna Kawa ma czego żałować, gdyż nie wykorzystała dużej szansy na występ w głównym turnieju tak znaczącej i prestiżowej imprezy, jaką jest BNP Paribas Open w Indian Wells. Kawa może jeszcze ewentualnie dostać się do turnieju głównego jako lucky loser, ale szanse na to są znikome.", "Tymczasem za nami już losowanie drabinek turnieju głównego 2021 BNP Paribas Open (WTA 1000, ATP 1000).", "W grze pojedynczej kobiet Iga Świątek (4. WTA), jako rozstawiona z numerem drugim, rozpocznie rywalizację od II rundy, a pierwsze spotkanie rozegra w piątek lub sobotę. Najlepsza obecnie polska tenisistka, która po raz pierwszy w karierze zagra w głównej drabince prestiżowych zawodów w Indian Wells, na początek zmierzy się z grającą z “dziką kartą” Amerykanką Katie Volynets (182. WTA) lub Chorwatką Petrą Martić (45. WTA). Jeżeli tenisistka z Raszyna odniesie zwycięstwo, w trzeciej rundzie może między innymi trafić na rozstawioną z numerem 25. Rosjankę Veronikę Kudermetową (31. WTA). Ewentualna IV runda to z kolei potencjalne spotkanie z reprezentantką Kazachstanu Eleną Rybakiną (16. WTA) lub Łotyszką Jeleną Ostapenko (29. WTA), byłą mistrzynią US Open. Gdyby Iga Świątek dotarła do ćwierćfinału, może w tej fazie zmierzyć się z aktualną mistrzynią olimpijską Szwajcarką Belindą Bencić (10. WTA), jej rodaczką Jil Belen Teichmann (39. WTA), finalistką US Open 2021, rewelacyjną  Kanadyjką Leylah Annie Fernandez (28. WTA), bądź finalistką French Open 2021 Rosjanką Anastasią Pawluczenkową (13. WTA).", "Magda Linette (54. WTA), która ma już na koncie awans do II rundy Indian Wells w 2017 oraz 2019 roku,  podobnie jak Iga Świątek, trafiła do dolnej połówki turniejowej drabinki, lecz do jej trzeciej ćwiartki. Poznanianka, która rozpocznie występy od I rundy, w środę o godzinie 21.30 zagra ze Szwedką Rebeccą Peterson (76. WTA), a jeśli pokona tę rywalkę, zmierzy się w II rundzie z rozstawioną z 27. numerem byłą liderką rankingu WTA, dwukrotną mistrzynią Australian Open, Białorusinką Victorią Azarenką (32. WTA). W ewentualnej III rundzie Magda Linette może się zmierzyć między innymi z dwukrotną mistrzynią turnieju wimbledońskiego, Czeszką Petrą Kvitovą (11. WTA). W tej ćwiartce są również między innymi Ukrainka Elina Switolina (7.WTA) i sensacyjna triumfatorka niedawnego US Open 2021, Brytyjka Emma Raducanu (22. WTA). Brytyjka już w III rundzie może trafić na Rumunkę Simonę Halep (17. WTA).", "Magdalena Fręch, dla której będzie to debiut w turnieju głównym w Indian Wells, w pierwszym swoim meczu w głównej drabince imprezy  spotka się z 89. w rankingu WTA 27-letnią Chinką Saisai Zheng. Mecz prawdopodobnie 7 października o godzinie 20 czasu polskiego.", "W turnieju mężczyzn Hubert Hurkacz, rozstawiony z numerem ósmym, zacznie rywalizację od II rundy i pierwszy mecz rozegra w sobotę lub niedzielę. Pierwszym przeciwnikiem Hubiego (12. ATP) będzie zwycięzca spotkania Miomir Kecmanović (Serbia) – Alexei Popyrin (Australia). W przypadku awansu, w trzeciej rundzie czekałaby wrocławianina rywalizacja z kimś  z trójki Sebastian Korda (USA), Benoit Paire (Francja), Frances Tiafoe (USA), a w czwartej rundzie szykuje się ewentualnie spotkanie  z groźnym rywalem w kontekście  udziału w ATP Finals Kanadyjczykiem Denisem Shapovalovem, bądź rewanż  za przegraną kilka dni temu  w San Diego z Rosjaninem Asłanem Karacewem. “Spacerki” to z pewnością nie będą, ale  ćwierćfinał, a więc powtórka z 2019 roku, wydaje się w przypadku najlepszego obecne polskiego tenisisty jak najbardziej możliwy. A tam już wyzwanie z najwyższej półki, gdyż rywal to najprawdopodobniej rozstawiony z “jedynką” wicelider rankingu ATP, mistrz US Open 2021 Rosjanin Daniił Miedwidiew.", "Pewne jest jedno. Przed sympatykami tenisa, niemalże dwa tygodnie dużych emocji.", "W turnieju kobiet najwyżej rozstawiona w imprezie w Indian Wells jest Czeszka Karolina Pliskova (3. WTA). W ćwiartce Karoliny Pliskovej są między innymi obrończyni tytułu z 2019 roku Kanadyjka Bianca Andreescu (21. WTA) oraz tegoroczna dwukrotna pogromczyni Igi Świątek, Greczynka Maria Sakkari (9. WTA). Z kolei w drugiej ćwiartce tej części turniejowej drabinki najwyżej klasyfikowane są obecna mistrzyni French Open Czeszka Barbora Krejcikova (5. WTA) oraz Hiszpanka Garbine Muguruza (6. WTA), która w niedzielę 3 października triumfowała w turnieju rangi WTA 500 w Chicago.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Roman Pasyniuk: Najważniejszy jest talent do pracy", "date": "\n\t\t\t\t\t\t\t\t\t\t5 października, 2021\t\t\t\t\t", "text": ["Szkoła Tenisa RP Sport powstała w 1992 roku. – Zanim tak się stało, to zdążyłem jeszcze reaktywować Sokoła Ostróda. To były wyjątkowo ciężkie czasy dla sportu. Ja byłem wówczas po studiach, pełen energii i pomysłów. I ta młodzieńcza fantazja bardzo mi pomogła, bo bez niej niewiele wtedy można było zdziałać. No i bez pomocy i życzliwości innych. W Ostródzie mogłem liczyć na wsparcie ze strony ówczesnego burmistrza Jana Nosewicza – wspomina Roman Pasyniuk. – Ta energia zresztą cały czas we mnie jest. W naszym klubie od samego początku zajmujemy się nauczaniem gry w tenisa dzieci, młodzieży i dorosłych na poziomie wyczynowym jak i rekreacyjnym – dodaje szkoleniowiec, który wychował całe grono znakomitych zawodników.", "– Wiele naszych tenisistek i tenisistów zajmowało, i nadal zajmuje, czołowe miejsca na listach rankingowych Polskiego Związku Tenisowego. Przez te wszystkie lata nasi reprezentanci zdobyli 82 medale indywidualnych i drużynowych mistrzostw Polski w różnych kategoriach wiekowych. Który medal był tym najważniejszym? Ten pierwszy, bo on zawsze dodaje pewności siebie. Zarówno zawodnikowi jak i trenerowi. W naszym przypadku ten pierwszy, historyczny krążek wywalczył Borys Sulgostowski, który na mistrzostwach kraju do lat 14 sięgnął po złoto w grze podwójnej i brąz w singlu. Bardzo cenię sobie również srebro zdobyte w drużynowych mistrzostwach kraju do lat 18. Sięgnęliśmy po nie grając tylko wychowankami, co w obecnych czasach jest wręcz ewenementem – mówi szkoleniowiec.", "W następnych latach, do tego otwartego worka z medalami swoje krążki dołożyli jeszcze m.in. Pola Wygonowska, Olaf Pieczkowski, Martyna Szynkowska, Aleksandra Węgrzyn czy Amelia Ciesielczyk. – Medalistów mamy znacznie więcej i trudno byłoby w tym miejscu ich wszystkich wymienić – zapewnia Roman Pasyniuk. – Kto miał największy talent? Talent to trzeba mieć przede wszystkim do pracy. Do osiągnięcia sukcesów potrzebne są także inne czynniki. Jak choćby zdrowie. Wie coś o tym Pola Wygonowska, która ma papiery na to, by zostać zawodową tenisistką, ale czasami to zdrowie ją zawodzi – twierdzi szkoleniowiec.", "Obecnie w prowadzonej przez niego Szkole Tenisa trenuje ok. dwudziestu licencjonowanych graczy. Grających dzieci jest jednak zadecydowanie więcej. – Czym ich zachęcamy? W klubie staramy się przede wszystkim dbać o odpowiednią atmosferę, by każdy czuł się tutaj jak u siebie w domu. Jeśli chodzi o szkolenie, to duży nacisk, zwłaszcza w treningu najmłodszych zawodników, kładziemy na koordynację ruchową. To bardzo istotny element treningu, który jeśli na pewnym etapie rozwoju zawodnika zostanie zaniedbany, to później nie ma już możliwości go wyeliminować – twierdzi Roman Pasyniuk, który zapytany o to, z kim pracuje się najtrudniej bez chwili wahania odpowiada, że z… synem.", "– Praca ze swoim dzieckiem na pewno jest wielkim wyzwaniem. I to z różnych powodów – śmieje się szkoleniowiec. – 14-letni obecnie Mikołaj ma smykałkę do tenisa, ale swego czasu doznał skomplikowanego złamania ręki, co spowolniło jego rozwój – dodaje. Żadnych problemów nie mają natomiast wspomniane już Ola Węgrzyn i Amelia Ciesielczyk, które praktycznie co tydzień odnoszą sukcesy w różnego rodzaju turniejach w kraju i zagranicą. – To takie nasze dwie perełki. Czasami trudno nam nawet nadążyć z aktualizowaniem naszych stron internetowych i wpisywaniem ich kolejnych sukcesów. To jednak problem, który chciałby mieć chyba każdy trener – śmieje się Roman Pasyniuk.", "Tomasz Sikorski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Koszalin. Chcą udowodnić, że w tenisa może grać każdy", "date": "\n\t\t\t\t\t\t\t\t\t\t28 września, 2021\t\t\t\t\t", "text": [" ", "Klub powstał w 2013 roku w Koszalinie, z inicjatywy byłych zawodników i pasjonatów tenisa, którzy od najmłodszych lat zdobywali doświadczenie na arenie krajowej i międzynarodowej. Paweł Wykrzykowski oraz Grzegorz Sułek, bo o nich mowa, są związani z tenisem od 35 lat. Ich drogi przecięły się już w dzieciństwie, gdy rywalizując w różnego rodzaju turniejach, stawiali pierwsze tenisowe kroki, by po latach współpracować w roli trenerów.", "– Pomysł zrodził się dość spontanicznie. Po latach spędzonych w różnych zakątkach globu, uzbrojeni w wiedzę, umiejętności i doświadczenie, doszliśmy do wniosku, że pora stworzyć własną akademię. I to w miejscu, które śmiało można nazwać „pustynią tenisową”. Bo też Koszalin, jak i całe wybrzeże, a właściwie to cała północna Polska, nie obfituje w zbyt dużą liczbę klubów tenisowych. Wystarczy spojrzeć na kalendarze turniejowe Polskiego Związku Tenisowego we wszystkich kategoriach wiekowych i łatwo zauważyć, jak mało turniejów odbywa się w tym rejonie kraju – mówi Grzegorz Sułek.", "Korty tenisowe Bałtyk są pięknie położone i co ważne, znajdują się w samym centrum miasta. – Otoczeni jesteśmy zielenią parku. Dysponujemy pięcioma kortami otwartymi o nawierzchni ceglanej oraz trzema kortami krytymi na sztucznej nawierzchni – wylicza współzałożyciel klubu. – Tenis wciąż jest postrzegany jest jako dyscyplina dostępna tylko dla nielicznych, ale my chcemy zmienić tę opinię. Robimy to popularyzując biały sport w regionie. Niesieni ideą propagowania zdrowego stylu życia i spędzania czasu w aktywny sposób, kierujemy naszą ofertę zarówno do dzieci jak i dorosłych. W naszej akademii mamy ambicje wychować przyszłe zawodniczki i zawodników. To oczywiste, że nie wszyscy mogą zostać mistrzami, ale my zamierzamy udowodnić, że w tenisa może grać każdy – dodaje.", "– Szkoląc dzieci, młodzież i dorosłych stosujemy innowacyjne metody treningowe i nowoczesną technologię, która pozwala na szybsze i łatwiejsze opanowanie umiejętności tenisowych. Dzieci znajdują u nas, tak ważną, różnorodność i atrakcyjność, bo wychodzimy z założenia, że nauka przez zabawę przynosi najlepsze rezultaty. Dobierając ćwiczenia i obciążenia adekwatnie do możliwości psychofizycznych dzieci i ich potrzeb rozwojowych, stawiamy na wszechstronne przygotowanie ogólne do uprawiania każdego sportu w przyszłości. Aby zapewnić maluchom prawidłowy rozwój fizyczny, emocjonalny i społeczny, od najmłodszych lat, w myśl zasady „czym skorupka za młodu…”, stworzyliśmy tenisowe przedszkole, do którego przyjmujemy dzieci już w wieku 3 lat – zdradza Grzegorz Sułek.", "– Tenis to sport na całe życie i dla każdego. Wszechstronnie rozwijający ciało i określone cechy charakteru. Sportowa rywalizacja dodaje pewności siebie, odwagi i wiary we własne możliwości. Kształtuje też umiejętność stawiania przed sobą celów i konsekwentną ich realizację. Tenis jest sportem indywidualnym, który uczy samodyscypliny, niezależności i polegania na sobie. Natomiast w trakcie treningu, czy też gry deblowej daje możliwość współdziałania z partnerem i kolegami z grupy. Ten aspekt ma dla nas szczególne znaczenie, ponieważ uczy dzieci działania w zespole, a dorosłym daje radość bycia w sportowej społeczności – dodaje.", "Akademia prowadzi również treningi dla dorosłych, zarówno indywidualne jak i grupowe. – Kilka razy w roku organizujemy kursy dla początkujących pod nazwą  „Tennisxpress”, a także turnieje na wszystkich poziomach zaawansowania i w różnych kategoriach wiekowych. Pragnąc spopularyzować tenis wśród dzieci i młodzieży, co roku organizujemy obozy oraz półkolonie tenisowe podczas ferii zimowych i wakacji. Regularnie prowadzimy też pokazowe treningi w szkołach i na różnego rodzaju eventach masowych – zapewnia współwłaściciel klubu.", "– Jesteśmy stosunkowo młodą akademią tenisową, ale nasi podopieczni zdobywają coraz więcej laurów, i to w coraz poważniejszych imprezach. Udało nam się wychować kilka mistrzyń i mistrzów województwa, w róznych kategoriach wiekowych. Niektórzy nasi wychowankowie dostali się na studia w Stanach Zjednoczonych, grając z powodzeniem w tamtejszej lidze uniwersyteckiej. Od początku istnienia naszej akademii jej bramy przekroczyło wielu tenisistów w różnym wieku. Obecnie trenuje u nas około 150 dzieci i dziesiątki dorosłych. I z każdym dniem dołączają nowi. Niewątpliwie przyczyniają się do tego coraz to większe sukcesy Igi Świątek czy Huberta Hurkacza  – dodaje.", "Aby zachęcić i zainspirować młodych zawodników, trenerzy Bałtyk Tennis Academy również uczestniczą w turniejach, zdobywając medale mistrzostw Polski w kategorii 40+ i czerpiąc przy tym wiele radości oraz satysfakcji. – W pracy trenerskiej nieustannie staramy się zgłębiać wiedzę, poszerzać kompetencje i rozwijać nasze umiejętności. Robimy to uczestnicząc w sympozjach, szkoleniach i konferencjach trenerskich z udziałem najlepszych fachowców. Od zawsze chętnie współpracujemy ze specjalistami z dziedzin fizjologii, fizjoterapii, przygotowania motorycznego czy też psychologii. Wciąż staramy się podglądać i uczyć od najlepszych, odwiedzając renomowane akademie tenisowe i trenerów w Polsce i na świecie – zapewnia Grzegorz Sułek.", "– Nie tak dawno mieliśmy okazję, wraz z kilkoma zawodnikami, gościć na Majorce u Jofre Porty, zahaczając również o słynną akademię Rafy Nadala. Była to niezwykle inspirująca podróż, zarówno dla młodych adeptów tenisa jak i trenerów. Warto było posłuchać rad człowieka, który wychował m.in. Carlosa Moyę czy wspomnianego Rafaela Nadala – dodaje. Warto przy tym dodać, że kadra trenerska klubu z Koszalina systematycznie się powiększa. – Dołączają do nas młodzi, zdolni i ambitni trenerzy, pełni pasji i zaangażowania, którymi zarażają naszych podopiecznych – przekonuje Grzegorz Sułek,", "W 2017 roku na bazie akademii powstało Stowarzyszenie Sportowe Bałtyk Tennis Club, którego liczba członków z roku na rok rośnie. W najbliższej i nieco dalszej przyszłości planujemy szereg działań, mających na celu spopularyzowanie białego sportu w regionie, takich jak wprowadzenie tenisa do szkół, pozyskanie funduszy umożliwiających dzieciom z uboższych środowisk grę w tenisa oraz organizację większej ilości turniejów. Mam nadzieję, że tymi działaniami sprawimy, że tenis w naszym regionie stanie się jeszcze bardziej popularny, a Koszalin będzie coraz ważniejszym ośrodkiem na tenisowej mapie Polski – kończy współzałożyciel Bałtyk Tennis Academy.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mirosław Skrzypczyński ponownie prezesem Polskiego Związku Tenisowego", "date": "\n\t\t\t\t\t\t\t\t\t\t28 września, 2021\t\t\t\t\t", "text": ["– Dziękuję za zaufanie, jakim zostałem obdarzony, bo to znaczy, że to, co udało nam się zrealizować przez ostatnie cztery lata miało sens i idzie w dobrym kierunku. Wiele zawdzięczamy świetnej współpracy z Ministerstwem Kultury, Dziedzictwa Narodowego i Sportu oraz Grupą LOTOS, ale w ostatnich miesiącach pozyskaliśmy też wielu nowych sponsorów i partnerów, w tym również firm z sektora prywatnego. To dowód, że tenis skutecznie buduje swoją markę i zdobywa szerokie zaufanie u partnerów – powiedział prezes PZT Mirosław Skrzypczyński.", "– Wsparcie dla ludzi, którzy zostali wybrani do nowego zarządu daje możliwość szerszego rozwijania dotychczasowych projektów oraz szukania nowych pomysłów. Każdy z nich ma doświadczenie i w swoim terenie od lat skutecznie działa dla dobra polskiego tenisa na poziomie swoich klubów. Dlatego liczymy na to, że wszyscy wiele dobrego wniosą do działań zarządu i sprawią, że z jeszcze większym rozmachem będziemy wprowadzać w życie coraz odważniejsze plany. Musimy umiejętnie wykorzystać świetny czas polskiego tenisa – dodał Skrzypczyński.", "Do zarządu Polskiego Związku Tenisowego zostali wybrani w sobotę: dyrektor Narodowych Mistrzostw Polski i Górnika Bytom –  Dariusz Łukaszewski (dotychczasowy wiceprezes ds. sportowych); Ryszard Robaszkiewicz (dotychczasowy wiceprezes ds. organizacyjnych); Piotr Matuszewski (dotychczasowy skarbnik PZT), Mariusz Ozdoba – prezes Pomorskiego Związku Tenisowego i szef Gdańskiej Akademii Tenisowej; Marcin Kowal oraz Andrzej Pyzara.", "Natomiast wybrani do komisji rewizyjnej zostali: Regina Sokołowska, Kinga Szynklarz, Piotr Szczypka, Ryszard Kaliński i Jacek Gąsiorek.", "27 sierpnia, w Poznaniu, PZT obchodził 100-lecie istnienia, a uroczysta Gala 100-lecia odbyła się 11 września w hotelu Regent. Mecenasem Gali byli PKN Orlen, a Mecenasami Obchodów 100-lecia PZT jest Grupa LOTOS oraz KINDER Joy of moving.", "Obchody 100-lecia PZT zostały objęte Patronatem Narodowym Prezydenta RP Andrzeja Dudy w Stulecie Odzyskania Niepodległości, a także Patronatem Honorowym Ministra Kultury Dziedzictwa Narodowego i Sportu Profesora Piotra Glińskiego oraz Patronatem Honorowym Prezesa Polskiego Komitetu Olimpijskiego Andrzeja Kraśnickiego.", "Przed tygodniem zakończyła się trzecia – największa i pod kilkoma względami rekordowa – edycja cyklu LOTOS PZT Polish Tour – Narodowy Puchar Polski, składającego się z 13 turniejów, w tym 11 międzynarodowych. Jej najważniejszym punktem były 95. Narodowe Mistrzostwa Polski, w których pula nagród przekroczyła 750 tys. zł, a złoci medaliści w singlu wyjechali z Bytomia nowoczesnymi Mercedesami Klasy A ufundowanymi przez gdyńską firmę BMG Goworowski.", "Z okazji jubileuszu podczas wszystkich mistrzostw Polski, meczów reprezentacji narodowych i turniejów z cyklu LOTOS PZT Polish Tour 2021 prezentowany był cykl wystaw „Waleczni na korcie i na polu bitwy – Bohaterowie Niepodległej i Wolnej Polski”, współfinansowany przez Biuro Programu „Niepodległa”.", "Obchody 100-lecia zakończą się w dniach 10-11 grudnia w Zielonej Górze, gdzie w hali MOSiR rozegrane zostanie towarzyskie spotkanie mieszanych drużyn (kobiet i mężczyzn) Polska – Czechy. W zespole gości udział już zapowiedzieli: Petra Kvitova, Katerina Siniakova, Marketa Vondrousova, Jiri Vesely i Lukas Rosol. Kapitanami ekip będą Petr Pala (panie) i Jaroslav Navratil (panowie).  Składy gospodarzy poznamy w najbliższych dniach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek blisko WTA Finals w Meksyku", "date": "\n\t\t\t\t\t\t\t\t\t\t28 września, 2021\t\t\t\t\t", "text": [" ", ".", "Najlepsza obecnie polska tenisistka Iga Światek nigdy jeszcze nie grała w kończącym w zasadzie sezon turnieju WTA Finals z udziałem ośmiu najlepszych zawodniczek roku. Teraz ma duże szanse na debiut w tej imprezie.", "Obecnie tenisistka z Raszyna w klasyfikacji uwzględniającej tylko wyniki bieżącego roku, plasuje się na gwarantującej udział w ATP Finals szóstej pozycji, gdyż w poniedziałek została w niej wyprzedzona przez swoją pogromczynię w Ostrawie Greczynkę Marię Sakkari (w rankingu WTA zajmuje obecnie najwyższą, czwartą lokatę w karierze).", "Po uwzględnieniu wyników imprez zakończonych w niedzielę, czołówka klasyfikacji do WTA Finals przedstawia się następująco: 1. Ashleigh Barty (Australia) 6411 pkt – zakwalifikowana, 2. Aryna Sabalenka (Białoruś) 4669 pkt. – zakwalifikowana, 3. Barbora Krejcikova (Czechy) 4398 pkt. – zakwalifikowana, 4. Karolina Pliskova (Czechy) 3972, 5. Maria Sakkari (Grecja) 3147 pkt., 6. Iga Świątek 3106 pkt., 7. Naomi Osaka (Japonia) 2771 pkt.,  8. Garbine Muguruza (Hiszpania) 2671 pkt., 9. Ons Jabeur (Tunezja) 2435 pkt., 10. Anastazja Pawluczenkowa (Rosja) 2384", "Pewne awansu są już Ashleigh Barty, Aryna Sabalenka i Barbora Krejcikova, bardzo blisko awansu jest Karolina Pliskova. Wciąż trwa natomiast rywalizacja o pozostałe premiowame lokaty i jak z klasyfikacji wynika, punkty są Idze Świątek nadal potrzebne, gdyż przewaga nad Osaką, Muguruzą, Jabeur czy Pawluczenkową nie jest jeszcze wystarczająca. Także kilka innych tenisistek, gdyby zdobyły wiele punktów, może jeszcze znaleźć się w ósemce uczestniczek WTA Finals.", "W cyklu WTA pozostało kilka ważnych turniejów. Już w poniedziałek rozpoczął się silnie obsadzony turniej WTA Tour 500 w Chicago, w dniach 4-17 październiku przełożony z marca bardzo prestiżowy turniej w Indian Wells (ranga WTA Premier Series 1000). Szukać punktów niemal na sam koniec sezonu będzie można również w Moskwie, gdzie turniej ma rangę WTA Tour Premier Series 500, co oznacza pół tysiąca punktów za zwycięstwo. Iga Świątek, zgodnie ze strategią sztabu szkoleniowego, bierze udział raczej tylko w turniejach większej rangi. Na pewno zagra więc w prestiżowej imprezie WTA Premier 1000 w Indian Wells i być może jeszcze w jednym turnieju. Gdyby zaistniała konieczność “szukania” punktów, jest jeszcze między innymi duży turniej w Moskwie (WTA 500). Jest jeszcze również kilka turniejów rangi WTA Tour 250, ale w nich udziału Igi Świątek nie należy się raczej spodziewać. Natomiast jest możliwe, że właśnie tam mogą próbować zdobywać punkty goniące Polkę tenisistki.", "WTA ma podpisaną umowę na organizację turniejów WTA Finals z potężną pulą nagród przez 10 lat w chińskim Shenzhen. W 2019 roku tenisistki rywalizowały tam po raz pierwszy (triumfowała Australijka Ashleigh Barty), ale już w poprzednim sezonie 2020 z powodu pandemii COVID-19, turniej nie doszedł do skutku. Także w obecnym sezonie, w którym odwołany został jesienny cykl turniejów w Azji, turniej WTA Finals nie odbędzie się w Chinach.", "Ponieważ przeprowadzenie WTA Finals 2021 w Shenzhen okazało się niemożliwe, trzeba było znaleźć inną lokalizację turnieju. Sporo mówiło się, że może to być Praga, wymieniano też Nowy Jork i kilka innych miast, ale ostatecznie ogłoszono, że gospodarzem imprezy będzie meksykańskie miasto Guadalajara, a turniej rozpocznie się 8 listopada. Jak się okazuje, taka lokalizacja turnieju nie wszystkim odpowiada. Nie można wykluczyć, że z występu w Meksyku zrezygnuje Ashleigh Barty, zwyciężczyni ostatniego jak dotąd WTA Finals 2019, obecna liderka rankingu WTA tenisistek. – Jest “wyczerpana pod względem mentalnym i fizycznym” po trudach obecnego sezonu. Indian Wells jest ciągle w planach, ale dojechanie do Meksyku i późniejsza kwarantanna nie będą łatwe. Powiedziałem jej, żeby zrobiła sobie wakacje i odpoczęła. Będziemy musieli usiąść i to przemyśleć – powiedział Craig Tyzzer, trener australijskiej tenisistki, cytowany przez agencję Reuters.", "Szkoleniowiec Ashleigh Barty, która w bieżącym 2021 roku wygrała między innymi wielkoszlemowy turniej w Wimbledonie, nie jest zadowolony z zaproponowanych warunków. – Dopiero dowiedzieliśmy się, że w Meksyku, na wysokości 1500 metrów nad poziomem morza, zostaną użyte piłki o obniżonym ciśnieniu. Taka piłka w normalnych warunkach nie odbija się. To nie jest dobra reklama dla najlepszych dziewczyn na świecie. W warunkach, w których nigdy nie grały, w miejscu na takiej wysokości po prostu czuję, że to śmieszne – stwierdził Craig Tyzzer.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette w drugiej rundzie w Chicago. Awans Polek w deblu", "date": "\n\t\t\t\t\t\t\t\t\t\t28 września, 2021\t\t\t\t\t", "text": [" ", "Była numer dziewięć rankingu WTA, która po problemach zdrowotnych stara się wrócić na wysoki poziom gry, długimi fragmentami spotkania była na korcie bezradna. Polska tenisistka świetnie weszła w spotkanie, najpierw pewnie wygrywając własny serwis, a następnie przełamując serwis rywalki. Wprawdzie po chwili z przewagi przełamania nic nie zostało, lecz Magda Linette błyskawicznie ponownie odebrała podanie przeciwniczce i tej przewagi już nie roztrwoniła, w całym pierwszym secie tracąc tylko jednego gema.", "W drugiej partii, początkowo bardziej wyrównanej, też inicjatywę przejęła Linette, obejmując prowadzenie 5:2, i serwowała, by zwycięsko zakończyć spotkanie. W tym momencie poznaniankę dopadła mała zapaść, straciła dwa kolejne gemy, ale na więcej, na szczęście, nie pozwoliła, meldując się w kolejnej rundzie imprezy.", "Poznanianka awansowała pewnie, widać było, że Amerykanka jest daleka od formy z najlepszego okresu swojej kariery. Paradoksalnie większe problemy tenisistka AZS Poznań miała przy własnym podaniu niż przy serwisie CoCo Vandeweghe", "Następną rywalką Magdy Linette będzie Szwajcarka Jil Belen Teichmann (38. WTA), która w pierwszej rundzie pokonała Estonkę Kaia Kanepi (66. WTA) 7:6(3), 7:5.", "Oprócz Magdy Linette do drugiej rundy (1/16 finału) imprezy w Chicago awansowały: Jil Belen Teichmann (Szwajcaria), Dayana Yastremska, Kateryna Kozlova (obie Ukraina), Veronika Kudermetova (Rosja), Andrea Petković (Niemcy), Ann Li, Jessica Pegula – pokonała w poniedziałek Magdalenę Fręch, Shelby Rogers, Danielle Rose Collins, Hailey Baptiste, Amanda Anisimowa (wszystkie USA), Mai Hontama, Misaki Doi (obie Japonia), Maddison Inglis (Australia), Su-Wei Hsieh (Tajwan), Aliaksandra Sasnovich, Viktoria Azarenka (obie Białoruś), Markéta Vondroušová, Tereza Martincova (obie Czechy), Harriet Dart (Wielka Brytania), Tamara Zidansek (Słowenia), Elena Gabriela Ruse (Rumunia) oraz triumfatorka turnieju w Ostrawie Anette Kontaveit z Estonii.", "Jako pierwsze do trzeciej rundy (1/8 finału) awansowały już Belgijka Elise Mertens oraz Tunezyjka Ons Jabeur. Rozstawiona z „siódemką” Mertens pokonała Ukrainkę Dayanę Yastremską 6:1, 6:3,  natomiast turniejowa „szóstka” Jabeur gładko wygrała z pogromczynią Kim Clijsters, Tajwanką Su-Wei Hsieh 6:1, 6:0.", "Zwraca uwagę powrót byłej liderki rankingu WTA, Belgijki Kim Clijsters, czterokrotnej mistrzyni wielkoszlemowej w grze pojedynczej (US Open 2005, US Open 2009, US Open 2010, Australian Open 2011), która przegrała z reprezentantką Tajwanu Su-Wei Hsieh 3:6, 7:5, 3:6. Dla 38-letniej Clijsters był to pierwszy występ od US Open 2020. Mecz był bardzo emocjonujący, a Belgijka ostro walczyła. Po tym, jak mimo początkowego prowadzenia 3:0, przegrała kolejno osiem gemów, zdołała doprowadzić do decydującego trzeciego seta, ale w końcówce skuteczniejsza okazała się 97. obecnie w rankingu tenisistka z Tajwanu.", "Od drugiej rundy turniej rozpoczną: Elina Switolina (Ukraina, 1), Garbine Muguruza (Hiszpania, 2), Belinda Bencić (Szwajcaria, 3), Anastasia Pawluczenkowa (Rosja, 4), Elena Rybakina (Kazachstan, 5), Ons Jabeur (Tunezja, 6), Elise Mertens (Belgia, 7) oraz Bianca Andreescu (Kanada, 8).", "Wtorek był w Chicago dniem bardzo bogatym w występy reprezentantek Polski. Magda Linette, po odpoczynku, po raz drugi pojawiła się na korcie. W pierwszej rundzie gry podwójnej polska para Magda Linette/Alicja Rosolska zmierzyła się z parą amerykańską Asia Muhammad/Jessica Pegula wygrywaj aż 1:6, 5:4, 10-8.", "Kolejnymi rywalkami Polek będą Rosjanka Veronika Kudermetova i Amerykanka Bethanie Mattek Sands.", "Mecz pierwszej rundy gry podwójnej rozegrały również Magdalena Fręch i Katarzyna Kawa, których rywalkami były Belgijki Kim Clijsters i Kirsten Flipkens. Polki wygrały 6:4, 6:2. W następnej rundzie nasze reprezentantki zmierzą się z parą czesko-niemiecką Kveta Peschke/Andea Petković.", "W USA trwa obecnie także turniej ATP 500 w San Diego. Rozstawiony w imprezie z numerem piątym Hubert Hurkacz (12. ATP) spotkanie pierwszej rundy (1/16 finału), w którym jego rywalem będzie Australijczyk Alex Bolt (144. ATP ), rozegra w środę wieczorem czasu polskiego. Mecz ma się zacząć o godzinie 20. Obaj tenisiści zmierzą się po raz trzeci. Hurkacz stanie przed szansą zrewanżowania się Australijczykowi za dwie porażki, których doznał z nim w challengerach w Chinach w 2018 roku. Na lepszego czeka już w 1/8 finału Rosjanin Asłan Karacew, wicemistrz niedawnych igrzysk olimpijskich w Tokio. Dla Hurkacza, jeżeli wcześniej pokona Bolta, na pewno będzie to wartościowy sprawdzian formy przed prestiżowym ATP Masters 1000 w Indian Wells, rozpoczynającym się już w poniedziałek 4 października.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz z podwójnym tytułem w Metz!", "date": "\n\t\t\t\t\t\t\t\t\t\t28 września, 2021\t\t\t\t\t", "text": ["W meczu decydującym o tytule w grze pojedynczej zmierzyli się w Metz dwaj tenisiści najwyżej rozstawieni w turnieju. Trzeciego spotkania obu tenisistów (dwa poprzednie wygrał Pablo Carreno Busta) Hurbet Hurkacz nie zaczął zbyt dobrze, gdyż w trzecim gemie stracił serwis. Polak w gemie ósmym odrobił jednak straty, kończąc długą akcję kapitalnym minięciem rywala, więc o losach partii decydował tie-break. W nim wyraźnie lepszy był tenisista z Wrocławia, oddając przeciwnikowi tylko dwa punkty. W drugim secie finału Hubert Hurkacz przełamał podanie tenisisty z Gijon w siódmym gemie, objął prowadzenie 4:3 i wypracowanej przewagi już nie roztrwonił, potwierdzając ją jeszcze jednym przełamaniem i wygrał turniej bez straty seta.", "Sukces w Metz to czwarty w karierze triumf Huberta Hurkacz w turnieju cyklu ATP w grze pojedynczej. Wcześniej wrocławiwnin zwyciężał w 2019 roku w Winston- Salem oraz w obecnym sezonie 2021 w Delray Beach oraz w Miami. Warto przy tym zwrócić uwagę, że jeśli Hubi dociera do finału, to jak dotąd zawsze wygrywa.", "W turnieju J&T Banka Ostrava Open rangi WTA Tour Premier Series 500 (hala, nawierzchnia twarda, pula nagród 565,5 tys. dolarów)  w czeskiej Ostrawie po tytuł sięgnęła w niedzielę Estonka  Anett Kontaveit (30. WTA), pokonując w finale sobotnią pogromczynię Igi Świątek, Greczynkę Marię Sakkari, 6:4, 7:5.", "W grze podwójnej triumfowały w Ostrawie Sania Mirza (Indie) i Shuai Zhang (Chiny), po wygranej w niedzielnym finale z parą amerykańsko-nowozelandzką Kaitlyn Christian/Erin Routliffe 6:3, 6:2. Przypomnieć można jedynie, że para amerykańsko-nowozelandzka znalazła się w finale po tym, jak przed meczem pófinałowym wycofały się z turnieju najwyżej rozstawione półfinalistki French Open 2021 Magda Linette i Amerykanka Bernarda Pera.", "Iga Świątek, mimo pófinałowej porażki z Marią Sakkari, w poniedziałek w rankingu WTA przesunie się na najwyższą w karierze czwartą pozycję, tylko za Ashleigh Barty (Australia), Aryną Sabalenką (Białoruś) i  Czeszką Karoliną Pliskovą. Fakt ten oczywiście musi cieszyć, ale warto pamiętać, że tak ekspomowaną pozycję tenisdistka z Raszyna zajmować będzie krótko, gdyż już niebawem straci sporą ilość puntów za zwycięstwo i tytuł w wielkoszlemowym French Open 2020.", "Iga Świątek, która zgodnie ze strategią swojego sztabu szkoleniowego występuje raczej tylko w silniej obsadzanych, ważniejszych turniejach WTA Tour, wróci na korty w rozpoczynającym się 8 października prestiżowym, przesuniętym z marca,  turnieju WTA 1000 w Indian Wells.", "Magda Linette prosto z Ostrawy udała się do USA i jeszcze przed turniejem w Indian Wells weźmie udział w interesującym turnieju WTA 500 w Chocago. Poznanianka od razu znalazła się w głównej drabince imprezy, nie będzie musiała, tak jak w Ostrawie, grać w eliminacjach.", "Z kolei Hubert Hurkacz, z Metz także udał się do USA i jeszcze przed turniejem w Indian Wells, zaprezentuje się w rozpoczynającym się w poniedziałek turnieju w San Diego.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Lubin. W Top Tenis skupiają się na pracy z dziećmi i młodzieżą", "date": "\n\t\t\t\t\t\t\t\t\t\t24 września, 2021\t\t\t\t\t", "text": ["Lubińskie Centrum Tenisowe Top Tenis powstało 2010 roku, ale swoją działalność rozpoczęło  dopiero dwa lata później. – Pierwsze turnieje dla dzieci, młodzieży i dorosłych odbywały się tylko w sezonie letnim, ponieważ do 2015 roku zajęcia były prowadzone w salach gimnastycznych lubińskich szkół. W wakacje wspomnianego 2015 roku, to się jednak zmieniło, ponieważ właśnie wtedy oddano do użytku nową halę tenisową, której budowę rozpoczęto rok wcześniej. Od tego momentu nasza działalność treningowo – turniejowa miała już charakter całoroczny – wspomina Damian Jeżak.", "– Szkolenie w naszym klubie prowadzimy dla dzieci od kategorii Tenis 10 do juniora włącznie. Prowadzimy też zajęcia dla amatorów. Na naszym obiekcie odbyło się już mnóstwo turniejów w kategoriach Tenis 10. Jednym z nich był cykl imprez pod nazwą Audi Kids Cup, który rozgrywany był przez trzy lata i przerwała go dopiero pandemia. Na naszym obiekcie odbywały się również ogólnopolskie i wojewódzkie turnieje klasyfikacyjne w kategoriach do 12 i 14 lat, a także imprezy dla dorosłych amatorów, takie jak Toyota Lubin Cup czy turniej z okazji 60-lecia KGHM. Prowadziliśmy też m.in. Ligę Miast Zagłębia Miedziowego – wylicza szkoleniowiec.", "To nie jedyne atrakcje dla amatorów białego sportu. W sezonie zimowym, Top Tenis prowadzi bowiem cyklicznie imprezy deblowe o Grand Prix Lubina, a w miesiącach letnich rozgrywana jest liga tenisowa. – Zrzesza ona ok. 80 osób. Od 2020 roku prowadzimy także ligę młodzieżową. Poza tym organizujemy liczne wyjazdy na obozy w kraju i za granicą – zapewnia Damian Jeżak. Klub z Lubina może się też pochwalić sukcesami swoich wychowanków.  – Trenujące u nas dzieci zdobywały medale mistrzostw Polski, mistrzostw Dolnego Śląska, a także zwyciężały w turniejach OTK oraz WTK we wszystkich kategoriach wiekowych – dodaje trener.", "Ostatnim sporym sukcesem reprezentantów Lubińskiego Centrum Tenisowego jest tytuł mistrzyni Dolnego Śląska do lat 16,  wywalczony przez 14-letnią Martynę Śrutwę na turnieju w Szczawnie-Zdroju. Podczas tej samej imprezy, jej o rok starszy kolega klubowy, Kasper Kulpa wywalczył też dwa srebrne medale, w singlu oraz deblu. Na te sukcesy, oprócz zawodników, pracuje czterech trenerów. – Korzystamy z pięciu kortów zewnętrznych i trzech w hali. Dysponujemy również ścianką treningową. Od początku naszej działalności uczestniczymy też w programie NPUT Rakiety Lotosu – podsumowuje Damian Jeżak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Europejczycy lepsi od Reszty Świata", "date": "\n\t\t\t\t\t\t\t\t\t\t27 września, 2021\t\t\t\t\t", "text": ["Czwarta edycja imprezy, Laver Cup 2021, miała miejsce w dniach 24-26 września w TD Garden w Bostonie, hali w której na co dzień grają koszykarze Boston Celtics i hokeiści Boston Bruins. Po raz czwarty lepsza okazała się drużyna Europy wygrywając 14:1. Tym razem dominacja tenisistów z Europy była zdecydowana, a wynik, jak dotąd, najwyższy. Już po drugim dniu reprezentacja Europy prowadziła 11:1 i tylko jednego zwycięstwa w ostatnim dniu potrzebowała do obrony trofeum. Uzyskała je już w pierwszym niedzielnym pojedynku.", "Pierwszego dnia w singlu Norweg Casper Ruud wygrał z Amerykaninem Reillym Opelką 6:3, 7:6 (4), Włoch Matteo Berrettini pokonał Kanadyjczyka Felixa Augera-Aliassime’a 6:7 (3), 7:5, 10-8, a Argentyńczyk Diego Sebastian Schwartzman przegrał z Rosjaninem Andriejem Rubliowem 6:4, 3:6, 9-11. Pierwszy punkt dla zespołu Reszty Świata, jak się później okazało jedyny, zdobyli w grze podwójnej John Isner i Denis Shapovalov (USA/Kanada), którzy wygrali z parą Matteo Berrettini/Alexander Zverev (Włochy/Niemcy) 4:6, 7:6 (2), 10-1.", "W drugim dniu Grek Stefanos Tsitsipas pokonał Australijczyka Nicka Kyrgiosa 6:3, 6:4. Z kolei mistrz olimpijski z niedawnych I.O. w Tokio Alexander Zverev, po najciekawszym chyba meczu imprezy, wygrał 7:6 (5), 6:7 (6), 10-5 z Johnem Isnerem, wicelider rankingu ATP, triumfator US Open 2021 Rosjanin Daniił Miedwiediew zwyciężył Denisa Shapovalova 6:4,6:0, a w grze podwójnej reprezentanci Europy Rublow i Tsitsipas pokonali parę Isner/Kyrgios 6:7 (8), 6:3, 10-4.", "W niedzielę już w pierwszym meczu dnia zwycięstwo drużyny Europy przypieczętował duet Rublow/Zverev, w ostatnim możliwym spotkaniu deblowym pokonując parę Opelka/Shapovalov 6:2, 6:7 (4), 10-3. W tym momencie wynik meczu brzmiał 14:1 dla reprezentacji Europy i wiadomo było, że po trofeum ponownie sięgnęli tenisiści ze Starego Kontynentu. Pozostałe trzy mecze singlowe, które niczego nie mogły już w tej kwestii zmienić, zostały odwołane.", "Laver Cup to międzynarodowy, męski drużynowy turniej tenisowy, rozgrywany od 2017 roku. Pomysłodawcą był w roku 2016 jeden z najlepszych tenisistów w historii, Szwajcar Roger Federer. Rozgrywki nazwane są na cześć byłego australijskiego zawodnika, obecnie 83-letniego Roda Lavera, jedynego w historii męskiego tenisa dwukrotnego zdobywcy Klasycznego Wielkiego Szlema w grze pojedynczej (1962, 1969) i odbywają się każdego roku, dwa tygodnie po zakończeniu wielkoszlemowego US Open. Od 2019 roku impreza jest włączona do oficjalnego kalendarza ATP Tour jako turniej pokazowy.", "Są to zawody drużynowe, w których, analogicznnie do golfowego Ryder Cup, rywalizują reprezentacje Europy i Reszty Świata. Rozgrywane przez trzy kolejne dni. Drużyny składają się z sześciu zawodników. Maksymalnie może się odbyć dziewięć meczów w grze pojedynczej oraz trzy spotkania w grze podwójnej (każdego dnia trzy mecze singlowe i jeden deblowy). Pierwszego dnia za zwycięstwo w spotkaniu drużyna otrzymuje jeden punkt, drugiego dnia dwa punkty, trzeciego dnia – trzy punkty, a spotkanie Europa – Reszta Świata jest rozstrzygnięte, gdy jeden z zespołów zdobędzie 13. punktów. Poszczególne mecze rozgrywane są w formule do dwóch wygranych setów. W przypadku remisu po dwóch setach 1:1, rozgrywa się decydującego super tie-breaka do 10 punktów. Każdy członek drużyny musi wystąpić przynajmniej w jednym meczu singlowym (maksymalnie w dwóch), a w meczach deblowych musi zagrać co najmniej czterech różnych reprezentantów drużyny. Gdyby po 12. zaplanowanych spotkaniach był remis 12:12, o zwycięstwie decyduje dodatkowa gra podwójna. Nie ma możliwiści, żeby rozstrzygnięcie zapadło już po dwóch dniach, najwcześniej może się to stać po pierwszym meczu trzeciego dnia zawodów.", "Pierwsza edycja Laver Cup rozegrana została w dniach 22–24 września 2017 w Pradze i zakończyła się zwycięstwem 15:9 drużyny Europy w składzie: Tomas Berdych (Czechy), Marin Cilić (Chorwacja), Roger Federer, Rafael Nadal (Hiszpania), Dominic Thiem (Austria) i Alexander Zverev (Niemcy).", "W roku 2018 w Chicago triumfowali Europejczycy w składzie Grigor Dimitrow (Bułgaria), Kyle Edmund (Wielka Brytania), Roger Federer, David Goffin (Belgia), Alexander Zverev i Novak Djoković (Serbia) wygrywając 13:8, a w roku 2019 w Genewie ponownie drużyna Europy, w której wystąpili: Roger Federer, Fabio Fognini (Włochy), Rafael Nadal, Dominic Thiem, Stefanos Tsitsipas (Grecja) i Alexander Zverev. Ekipa Reszty Świata, mimo porażki, ustanowiła wtedy swój rekord imprezy zdobywając 11 punktów i przegrywając 11:13.", "W minionym roku 2020 zawody nie odbyły się z powodu pandemii COVID-19.", ": Krzysztof Maciejewski", ".: Laver Cup 2021", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Hurkacz w półfinale!", "date": "\n\t\t\t\t\t\t\t\t\t\t24 września, 2021\t\t\t\t\t", "text": ["Podczas turnieju kobiet J&T Banka Ostrava Open rangi WTA Tour Premier Series 500 (hala, nawierzchnia twarda, pula nagród 565,5 tys. dolarów) w czeskiej Ostrawie oraz turnieju mężczyzn Moselle Open rangi ATP 250 (kort twardy w hali, pula nagród 419,4 tys. euro) we francuskim Metz, o awans do półfinału walczyli najwyżej rozstawieni w imprezach Iga Świątek (Ostrava) i Hubert Hurkacz (Metz). Oboje nie mieli łatwego zadania, mierząc się z wymagającymi przeciwnikami, ale sprostali wyzwaniu, meldując się w półfinale po pokonaniu Eleny Rybakiny i Andy’ego Murray’a.", "Iga Świątek (6.WTA) spotkała się z czwartkową pogromczynią Magdy Linette, reprezentantką Kazachstanu Eleną Rybakiną (16.WTA). Łatwo nie było, ale reprezentantka Polski zwyciężyła w dwóch setach 7:6 (5), 6:2.", "Niezwykle zacięty był zwłaszcza pierwszy set piątkowego meczu. Polka wprawdzie już w trzecim gemie uzyskała przełamanie, lecz nie zdołała utrzymać prowadzenia. Świątek wygrała ostatecznie premierową partię spotkania, ale dopiero po bardzo wyrównanym tie-breaku.", "W secie drugim nasza reprezentantka już w drugim gemie odebrała serwis rywalce, obejmując prowadzenie 2:0 i, mimo starań Rybakiny, inicjatywy nie oddała, wygrywając mecz bez straty seta. Pod koniec spotkania tenisistka z Kazachstanu, przegrywając już 1:5, choć odrobiła stratę jednego przełamania, to na więcej turniejowa „jedynka” nie pozwoliła.", "Mecz mógł się podobać, mieliśmy sporo efektownych wygrywających akcji z obu stron. Były oczywiście też błędy, ale to nieuniknione przy ryzykownym stylu gry zawodniczek. Dokładniejsza okazała się reprezentantka Polski, odnosząc cenne zwycięstwo i zachowując szansę na tytuł.", "Było to pierwsze spotkanie obu tenisistek.", "W sobotnim półfinale Iga Świątek zmierzy się z turniejową „czwórką”, Marią Sakkari (Grecja, 12.WTA), finalistką French Open 2021 i półfinalistką niedawnego US Open 2021, w którym przegrała dopiero z rewelacją turmieju i jej triumfatorką, Brytyjką Emmą Raducanu. W piątek, w Ostrawie, Sakkari awansowała do 1/2 finału, wygrywając z Czeszką Terezą Martincovą (61.WTA) 7:5, 6:3.", "Dla Igi Świątek sobotni mecz będzie okazją do rewanżu za porażkę z Greczynką w ćwierćwinale Frech Open 2021, po której tenisistka z Raszyna straciła szanse na obronę tytułu z 2020 roku.", "Rywalem Huberta Hurkacza był Brytyjczyk Andy Murray, w przeszłości lider rankingu ATP, triumfator trzech turniejów wielkoszlemowych, dwukrotny mistrz olimpijski w grze pokedynczej. Kiedyś wygrana Polaka byłaby sensacją, lecz teraz było inaczej. Przewlekłe kłopoty Szkota z biodrem i przebyte operacje oraz długa przerwa w występach sprawiły, że Andy Murray wypadł z czołówki, a obecnie w rankingu ATP jest dopiero 113. W turnieju w Metz Murray otrzymał od organizatorów dziką kartę. Brytyjczyk prezentuje się na korcie coraz lepiej, w Metz awansował do ćwierćfinału imprezy ATP Tour po raz pierwszy od dwóch lat, ale mimo wszystko dziś faworytem był tenisista z Wrocławia. Hurkacz nie zawiódł, odnosząc zwycięstwo 7:6 (4), 6:3.", "Polak już w pierwszym gemie miał break pointa, lecz Szkot obronił się bardzo dobrym serwisem. Przełamań w pierwszej partii nie było i o losach pierwszego seta decydował tie-break, zakończony po myśli Hurkacza. Wcześniej bliżej wygranej był chyba Brytyjczyk, który prowadząc 4:3 nie wykorzystał trzech okazji na odebranie serwisu Hurkaczowi.", "Druga partia była już mniej wyrównana. Polak uzyskał przełamanie w czwartym gemie i do końca kontrolował wydarzenia na korcie.", "Warto wspomnieć, że Hubert Hurkacz i Andy Murray zmierzyli się ze sobą po raz drugi. W sierpniu, w drugiej rundzie turnieju w Cincinnati, „Hubi” wygrał w dwóch setach.7:6 (4), 6:3. Teraz mieliśmy powtórkę, a mecz zakończył się identycznym wynikiem jak wówczas.", "W sobotę półfinałowym rywalem Huberta Hurkacza będzie rewelacja turnieju, kwalifikant z Niemiec, Peter Gojowczyk (101. ATP), który w ćwierćfinale pokonał Amerykanina Marcosa Girona (69. ATP) 3:6, 6:1, 6:3. Gojowczyk najwyraźniej bardzo dobrze czuje się w Metz, cztery lata temu (2017) triumfował bowiem w tym turnieju, rozpoczynając imprezę od kwalifikacji. Teraz próbuje powtórzyć tamten wyczyn.", "Sobotnie półfinały z udziałem Igi Świątek i Huberta Hurkacza rozpoczną się o tej samej porze, o godzinie 14. „Hubi” sobotę będzie miał bardzo pracowitą, gdyż jeszcze tego samego dnia, po drugim półfinale gry pojedynczej, rozegra półfinałowe spotkanie gry podwójnej. Przeciwnikami polskiej pary Hubert Hurkacz/Jan Zieliński będą najwyżej rozstawieni Henri Hontinen (Finlandia) i Ben McLachlan (Nowa Zelandia).", "Także w sobotę w Ostrawie wystąpi Magda Linette. W półfinale gry podwójnej czeskiego turnieju najwyżej rozstawiony polsko-amerykański duet Magda Linette/Bernarda Perra nie będzie miał zbyt łatwego zadania. Rywalkami półfinalistek French Open 2021 będą Kaitlyn Christian z USA i Erin Routliffe z Nowej Zelandii, które są w imprezie rozstawione z „trójką”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak na kursie w stronę TOP 100", "date": "\n\t\t\t\t\t\t\t\t\t\t24 września, 2021\t\t\t\t\t", "text": ["– We wrześniu straciłem kilkanaście miejsc w rankingu, bo spadło mi 230 punktów, więc to było dość odczuwalne. Ale już teraz „rozliczenie” punktów w rankingu wróciło do normalności sprzed pandemii, a w najbliższych tygodniach na jesieni będę bronił jeszcze tylko punktów za jakiś półfinał i ćwierćfinał w challengerach, więc to nie jest dużo. Dlatego będę się starał robić wszystko, żeby jak najszybciej wrócić do pierwszej setki, albo się maksymalnie do niej zbliżyć na koniec sezonu. To będzie ważne, bo chciałbym się zakwalifikować do Australian Open, bez konieczności gry w eliminacjach – powiedział Majchrzak.  ", " – Teraz nie jest dla mnie łatwy czas, bo chciałbym się na dobre już przenieść na twarde korty, a akurat prawie wszystkie turnieje w Europie rozgrywane są teraz na „ziemi”. Będę się starał mieszać trochę starty w eliminacjach do turniejów ATP oraz w dużych challengerach, żeby złapać jak najwięcej punktów do końca roku. Trochę łatwiej będzie na początku nowego sezonu, bo wtedy do kwietnia nie bronię żadnych punktów i będę się starał tak planować starty, żeby wtedy grać tylko na twardych kortach. To jest najlepsza nawierzchnia dla mojej gry – dodał.", "W ubiegłym tygodniu Kamil dotarł do finału challengera ATP – Pekao Szczecin Open (z pulą nagród 132 280 euro), zamykającego cykl LOTOS PZT Polish Tour – Narodowy Puchar Polski 2021. W meczu o tytuł przegrał z Czechem Zdenkiem Kolarem.", "– Pozostaje trochę niedosyt, bo grałem w Szczecinie naprawdę dobry tenis. Gdyby parę ważnych piłek w finale poszło w moją stronę, to być może wygrałbym cały turniej, ale też nie mogę narzekać. Biorąc pod uwagę mocną obsadę to taki wynik przed startem brałbym w ciemno. Ale najważniejsze, że gram teraz dobrze i to był kolejny turniej, w którym udało mi się wygrać kilka meczów – powiedział zawodnik LOTOS PZT Team.", " – Kończę właśnie przygotowania i kolejne kilka meczów zamierzam wygrać w turnieju ATP w Sofii, a dokładnie najpierw w weekend w eliminacjach. Liczę, że przebiję się do głównej drabinki. Żałuję bardzo, że w tym tygodniu musiałem siedzieć w domu, bo nie załapałem się do głównej drabinki w turnieju ATP Tour w Nur-Sułtan. Dojście do finału challengera w Szczecinie uniemożliwiło mi grę w eliminacjach, ale byłem pierwszy na liście oczekujących do turnieju głównego. Niestety nikt się nie wycofał w ostatniej chwili – dodał.", "W lipcu Majchrzak spełnił jedno ze swoich największych marzeń i zadebiutował w reprezentacji olimpijskiej, która poleciała na igrzyska do Tokio. Przegrał tam w pierwszej rundzie singla.", " – Od ponad dwóch lat igrzyska były moim priorytetem i cieszę się, że udało mi się na nich zagrać, chociaż tam mi nie poszło najlepiej. Ale to było ważne doświadczenie i możliwość poznania ciekawych sportowców oraz zobaczenia z bliska jak wyglądają przygotowania i treningi w innych dyscyplinach. Nie żałuję swojej decyzji o występie w Tokio, choć na pewno trochę namieszała w moich planach startowych. W tym czasie mógłbym np. zagrać w dwóch turniejach ATP w Gstaad i Kitzbuehel, bo przez olimpiadę były słabiej obsadzone. Być może wpadłoby mi tam trochę punktów, ale w tym czasie po raz pierwszy wystąpiłem na igrzyskach i z dumą reprezentowałem tam Polskę – powiedział Majchrzak.", "Kamil od grudnia trenuje w szwedzkiej akademii tenisowej, a prowadzi go były tenisista Joakim Nynstroem.", "– Praca z Joakimem poprawiła moją grę, nawet jeśli to nie ma jeszcze wyraźnego przełożenia na wyniki, ale są dostrzegalne postępy. Mocno poprawiłem serwis, który pozwala mi zdobywać coraz więcej punktów, choć wiadomo, że przy moim wzroście nigdy nie będę nim zabijał. Pracujemy też nad większą skutecznością kończących uderzeń, szczególnie z forhendu, co ułatwi mi dojście do siatki. Zdecydowanie ostatnio coraz więcej punktów zdobywam kończąc wymiany przy siatce. Także uważam, że jest to dobry kierunek – powiedział Majchrzak.", "– Jestem zadowolony z tej współpracy z Joakimem i nie zamierzam w tej chwili niczego zmieniać w swoim sztabie.", "Mam też w miarę stabilną sytuację, bo chociaż nie jestem już młodym zawodnikiem, to wciąż mogę liczyć ze wsparcie Grupy LOTOS i Polskiego Związku Tenisowego w ramach LOTOS PZT Team. To mi pozwala ze spokojem planować starty w turniejach i przygotowywać się do nich – dodał. ", "Tuż przed wylotem na igrzyska do Tokio Kamil zdobył złoty medal 95. Narodowych Mistrzostw Polski. Korty Górnika Bytom opuścił granatowym Mercedesem Klasy A ufundowanym dla mistrzów w singlu przez gdyńską firmę BMG Goworowski.", "W najbliższych tygodniach Majchrzak będzie rywalizował w zagranicznych turniejach, ale być może polska widownia będzie go mogła obejrzeć na żywo w dniach 10-11 grudnia podczas towarzyskiego spotkania mieszanych reprezentacji Polski i Czech (kobiet i mężczyzn) w Hali MOSiR w Zielonej Górze.  Niedługo zostanie ogłoszony skład drużyny gospodarzy.", ": Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ciekawe turnieje w USA z udziałem Polaków", "date": "\n\t\t\t\t\t\t\t\t\t\t27 września, 2021\t\t\t\t\t", "text": ["W Chicago od razu w głównej drabince pierwszej edycji turnieju znalazła się Magda Linette (54. WTA). Poznanianka w pierwszej rundzie zmierzy się z Amerykanką Colleen CoCo Vandeweghe (143. WTA). Tenisistka z USA to była numer “dziewięć” rankingu WTA, półfinalistka wielkoszlemowych Australian Open i US Open z 2017 roku w grze pojedynczej, triumfatorka US Open 2018 w grze podwójnej. Obecnie próbuje wrócić na wysoki poziom po problemach zdrowotnych. Przed Magdą Linette,niełatwe zadanie. Tenisistka AZS Poznań wystąpi w Chicago także w deblu, a jej partnerką będzie Alicja Rosolska.", "Do turnieju Chicago Fall Tennis Classic (WTA 500, kort twardy, pula nagród 565,5 tys. dolarów) zgłosiły się także dwie inne Polki, Magdalena Fręch i Katarzyna Kawa, które, żeby znaleźć się w głównej drabince imprezy, musiały jednak przebrnąć pomyślnie dwustopniowe kwalifikacje. Powiodło się Magdalenie Fręch. Łodzianka (110. WTA) w kwalifikacjach była najwyżej rozstawiona, ale już w pierwszej rundzie znalazła się dwie piłki od wyeliminowania. Ostatecznie po trzech godzinach i sześciu minutach nasza reprezentantka wybrnęła z tarapatów, pokonując Amerykankę Alexą Glatch (277. WTA) 6:7 (6), 7:6 (5), 7:5. W decydującej rundzie poszło już łatwiej. Polka wygrała pewnie 6:2, 6:2 z Amerykanką Bethanie Mattek-Sands (342. WTA), która świetnie radzi sobie w grze podwójnej (także jako partnerka Igi Świątek, obie były w finale French Open 2021 w grze podwójnej) i grze mieszanej, ale nie rezygnuje również z występów w grze pojedynczej.", "Fręch pierwsze spotkanie turnieju głównego rozegra już w poniedziałek (planowany początek ok. 18), a jej przeciwniczka to Amerykanka Jessica Pegula (24. WTA).", "W kwalifikacjach odpadła natomiast Katarzyna Kawa (WTA 159), która najpierw w 76 minut uporała się z grającą z “dziką kartą” Amerykanką Ingrid Neel (839. WTA) wygrywając 6:3, 6:4, ale w decydującej rundzie lepsza od Polki okazałą się Brazylijka Beatriz Haddad Maia (122. WTA), która zwycięźyła 6:4,6:2 i to ona znalazła się w głównej drabince turnieju. Dodajmy, że Brazylijka powróciła do tenisa po karze nałożonej za doping i stopniowo odbudowuje swoją pozycję.", "Turniej ma bardzo silną obsadę. Najwyżej rozstawiona jest Ukrainka Elina Switolina. Oprócz Ukrainki na początek wolny los otrzymały wielkoszlemowe mistrzynie Hiszpanka Garbine Muguruza (2), Kanadyjka Bianca Andreescu (8), aktualna mistrzyni olimpijska Szwajcarka Belinda Bencić (3), finalistka tegorocznego French Open 2021 Rosjanka Anastazja Pawluczenkowa (4), Jelena Rybakina (5) z Kazachstanu, Tunezyjka Ons Jabeur (6) oraz Belgijka Elise Mertens (7).", "W stawce są też tak znane tenisistki jak Białorusinka Viktoria Azarenka, Amerykanka Sloane Stephens (mistrzynie wielkoszlemowe). Na kort, po raz kolejny, powraca czterokrotma mistrzyni wielkoszlemowa Belgijka Kim Clijsters, dla której będzie to pierwszy występ od US Open 2020. Pierwszą rywalką słynnej Belgijki, już w poniedziałek, będzie Tajwanka Su-Wei Hsieh. W turnieju ma również wystąpić triumfatorka z Ostrawy Estonka Anett Kontaveit, która w pierwszej rundzie ma się zmierzyć z Amerykanką Madison Brengle.", "Do turnieju w San Diego zgłoszony jest Hubert Hurkacz, który jest w drodze do Stanów. Po kapitalnych występach w Metz nasz najlepszy tenisista zdecydował się na ekspresową podróż. Być może organizatorzy pójdą na rękę Hurkaczowi I jego pierwszy mecz odbędzie się dopiero w środę. Pamiętajmy, że przed Polakiem znacznie istotniejszy turniej w Indian Wells, a w perspektywie coraz bardziej realny udział w listopadowym turnieju ATP Finals w Turynie.", "Hurkacz w Kalifornii, jest rozstawiony z numerem “piątym” I zacznie turniej od pierwszej rundy i spotkania z kwalifikantem Australijczykiem Alexem Boltem (144. ATP). Jeżeli Polak wygra ten mecz, na jego drodze stanie wicemistrz olimpijski Rosjanin Asłan Karacew lub Argentyńczyk Federico Delbonis, w ewentualnym ćwierćfinale rywalem Hurkacza może być m.in. Kanadyjczyk Felix Auger-Aliassime, jeden z konkurentów Hubiego w rywalizacji o udział w ATP Finals 2021, zaś w półfinale na przykład kolejny z rywali w walce o ATP Finals, Norweg Casper Ruud.", "Wolny los w pierwszej rundzie mają czterej najwyżej rozstawieni tenisiści: Andriej Rublow (Rosja, nr 1), Casper Ruud (Norwegia, nr 2), Felix Auger-Aliassime (Kanada, nr 3) oraz Denis Shapovalov (Kanada, nr 4). Wszyscy występowali w Laver Cup, od pewnego czasu przebywają więc już w USA.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz w finale w Metz! Świątek przegrała z Sakkari.", "date": "\n\t\t\t\t\t\t\t\t\t\t25 września, 2021\t\t\t\t\t", "text": [", ", "W półfinale turnieju w Ostrawie najwyżej rozstawiona w impezie Iga Świątek (6. WTA) zmierzyła się z turniejową „czwórką”, Greczynką Marią Sakkari (12. WTA). W meczu, określanym jako rewanż za ćwierćfinał French Open 2021, ponownie lepsza okazała się tenisistka z Grecji, tym razem wygrywając 6:4, 7:5 (w Paryżu 6:4, 6:4).", "Polka zaczęła mecz najgorzej jak można było, bo od podwójnego błędu serwisowego, a następnie straty podania już w pierwszym gemie i – jak się później okazało – był to kluczowy moment pierwszego seta. Później obie tenisistki utrzymywały podanie, partia otwarcia padła więc łupem Greczynki 6:4. Walki i ciekawych akcji nie brakowało. Obie tenisistki dość pewnie wygrywały gemy przy własnym serwisie.", "W drugim secie tenisistka z Raszyna miała dwa break pointy w drugim gemie, ale Sakkari najpierw wybroniła się świetnym serwisem, a następnie, po długiej wymianie, Iga Świątek zagrała poza kort piłkę z bekhendu. To, czego nie zrobiła Świątek, osiągnęła w gemie piątym rywalka, lecz nasza reprezentantka powróciła do gry od wyniku 2:4, doprowadzając do remisu 4:4. Przy prowadzeniu 5:4 Polka była dwie piłki od seta, jednak nie wykorzystała swoich szans. Greczynka w decydujących akcjach wykazywała nieco więcej opanowania i dokładności. Sakkari odebrała serwis Polce w jedenastym gemie, by w kolejnym, przy własnym serwisie, zwycięsko zakończyć spotkanie.", "Idze Świątek nie udał się w Ostrawie rewanż za porażkę z Marią Sakkari w ćwierćfinale French Open 2021, po której Polka straciła szanse na obronę tytułu, choć teraz była chyba bliżej sukcesu niż na kortach Rolanda Garrosa.", "W finale gry pojedynczej Maria Sakkari zmierzy się z Estonką Anett Kontaveit (30. WTA), która w półfinale wygrała 6:0, 6:4 z turniejową dwójką Czeszką Petrą Kvitovą (10. WTA).", "W sobotę o finał turnieju w Ostrawie miała powalczyć nie tylko Iga Świątek, ale również w grze podwójnej Magda Linette w duecie z Amerykanką Bernardą Perą, które miały się zmierzyć z duetem Kaitlyn Christian (USA)/Erin Routliffe (Nowa Zelandia). Do tego meczu jednak nie doszło, bowiem rozstawione w imprezie z numerem pierwszym półfinalistki French Open 2021, które wcześniej wygrały dwa mecze bez straty seta, wycofały się z turnieju. Przyczyn decyzji nie podano. W tej sytuacji Kaitlyn Christian i Erin Routliffe do niedzielnego finału awansowały walkowerem.", "Ich rywalkami będą w niedzielę Sania Mirza (Indie) i Chinka Shuai Zhang, które w drugim półfinale pokonały 6:2, 7:5 parę japońską Eri Hozumi/Shuai Zhang.", "Magda Linette, która – jak informuje na twitterze trener Dawid Celt – nie nabawiła się żadnej kontuzji, prosto z Ostrawy uda się do Chicago, gdzie, bez eliminacji, w których musiała grać w Ostrawie, weźmie udział w turnieju rangi WTA 500. W grze podwójnej poznanianka zagra w Chicago w parze z Alicją Rosolską.", "Hubert Hurkacz podczas turnieju w Metz idzie jak burza. W półfinale Polak, znowu bez straty seta, pokonał kwalifikanta z Niemiec Petera Gojowczyka 6:4, 7:6(3) i jest w finale.", "Był to drugi mecz Hurkacza z Gojowczykiem na zawodowych kortach. W US Open Polak pokonał Niemca 6:3, 6:4, 6:4. Gojowczyk, który w Metz czuje się bardzo dobrze (wygrał turniej w 2017 roku), w sobotę od początku pokazywał, że zamierza powalczyć z najwyżej rozstawionym tenisistą z Wrocławia. Już w pierwszym gemie Hurkacz miał kłopoty przy własnym serwisie. Do jedynego przełamania w pierwszym secie doszło jednak dopiero w gemie dziesiątym i zapisał je na swoje konto „Hubi”.", "Polak nie poszedł niestety za ciosem, gdyż na otwarcie drugiej partii stracił podanie. Łatwo nie było. ale Hurkacz w ósmym gemie zaliczył jednak przełamanie powrotne i o losach seta decydował tie-break. Tu lepszy okazał się Hurkacz, który stracił tylko trzy punkty, po 105 minutach rywalizacji meldując się w finale. Nasz reprezentant mógł nawet zakończyć spotkanie nieco wcześniej, ale prowadząc 6:5, przy podaniu Niemca nie wykorzystał dwóch piłek meczowych.", "Na szczęście wszystko skończyło się pomyślnie i jutro Hubert Hurkacz zagra o swój czwarty w karierze tytuł w cyklu ATP. Wszystkie poprzednie finały, w 2019 roku w Winston-Salem, a w obecnym sezonie 2021 w w Delray Beach oraz w Miami, Polak wygrał.", "Finałowym przeciwnikiem Huberta Hurkacza będzie turniejowa „dwójka”, Hiszpan Pablo Carreno Busta, który w półfinale wyeliminował turniejową „trójkę”, Francuza Gaela Monfilsa, wygrywając 7:5, 7:6(8). Monfils i tak może być w miarę zadowolony, gdyż w półfinale turnieju ATP znalazł się po raz pierwszy od 19. miesięcy. Tym samym, choć wcześniej niespodzianek nie brakowało, o tytuł zagrają w Metz dwaj najwyżej rozstawieni tenisiści.", "Początek meczu finałowego zaplanowano na godzinę 15.30. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szymon Walków o krok od TOP 100 w rankingu deblowym ATP", "date": "\n\t\t\t\t\t\t\t\t\t\t22 września, 2021\t\t\t\t\t", "text": ["W tym tygodniu Walków startował w turnieju ATP Tour 250 we francuskim Metz (z pulą nagród 481 270 euro), a jego partnerem był bardzo doświadczony deblista Igor Zelenay. W pierwszej rundzie przegrali z Hubertem Hurkaczem i Janem Zielińskim (LOTOS PZT Team) 3:6, 3:6.", "Szymon miał okazję występować w grze podwójnej z Hurkaczem w tym sezonie. Najpierw w lutym w halowej imprezie ATP Tour w Montpellier, a następnie w maju zadebiutował w Wielkim Szlemie podczas Roland Garros (w obydwu przegrali pierwsze mecze).", "Ponownie zagrali razem w sierpniu w wielkoszlemowym US Open, gdzie na otwarcie pokonali bardzo dobry kolumbijski duet Juan Sebastian Cabal i Robert Farah, zanim przegrali w drugiej rundzie z Brytyjczykami Matthew Ebdenem i Maksem Purcellem.", "Jednak najczęściej Walkowa można zobaczyć na korcie razem z Jankiem Zielińskim. Tworzą bardzo zgrany duet i za chwilę obaj powinni zagościć w czołowej setce deblistów świata – Zieliński jest obecnie na 119 pozycji.", "– Zdecydowanie taki jest nasz cel na ten rok. Jeśli zakończymy go obaj w Top 100, to łatwiej nam będzie się razem kwalifikować do turniejów ATP oraz Wielkiego Szlema. Znamy się bardzo długo, często ze sobą gramy i bardzo dobrze się uzupełniamy na korcie, a w ostatnich miesiącach udowadniamy to coraz lepszymi wynikami. Czasem musimy występować z innymi zawodnikami, bo nasz wspólny ranking jest jeszcze zbyt niski, żeby znaleźć się w głównej drabince, ale intensywnie pracujemy nad tym, żeby go poprawić – powiedział Walków.", "W lipcu razem sięgnęli po deblowy tytuł w 95. Narodowych Mistrzostwach Polski w Bytomiu. Wprost z kortów Górnika udali się do szwajcarskiego Gstaad, gdzie osiągnęli pierwszy  (dla każdego z nich) finał w imprezie rangi ATP Tour 250.", "Debel LOTOS PZT Team w tym roku spisuje się bardzo dobrze w cyklu ATP Challenger Tour. Odniósł od stycznia trzy zwycięstwa: w Brunszwiku (pula nagród 66 640 euro), Meerbusch i Splicie (po 44 820 euro). Ale też był w finałach: w Bielli i Splicie (po 44 820 euro) oraz półfinałach w Aix-en-Provence (pula nagród 132 280), Lyonie (88 520 euro), Mediolanie, Zagrzebiu, Lugano i Bielli (po 44 820 euro).", "Nieco słabiej Szymonowi i Janowi wiodło się przed polską widownią. W cyklu LOTOS PZT Polish Tour  – Narodowy Puchar Polski 2021 dotarli najdalej do ćwierćfinałów – w ubiegłym tygodniu w Pekao Szczecin Open (132 280 euro), a wcześniej w lipcu w Poznań Open (66 640 euro).", "W ostatnich miesiącach Walków występował też kilka razy w parze z Karolem Drzewieckim (LOTOS PZT Team). Właśnie z nim odnotował swój debiut w cyklu ATP Tour, po przejściu eliminacji do halowego turnieju rangi ATP Tour 500 w Wiedniu.", "Ma za sobą też pierwszy występ w reprezentacji narodowej prowadzonej przez kapitana Mariusza Fyrstenberga. Razem z Zielińskim zadebiutowali w niej przed rokiem, w marcu w Kalisz Arenie, zdobywając zwycięski punkt w meczu Pucharu Davisa z Hongkongiem.", "– Z przyjemnością się patrzy regularne postępy jakie robią Szymon  i Janek. Obaj mają wielki potencjał, zdobywają coraz większe ogranie w zagranicznych turniejach i wspinają się coraz wyżej w rankingu ATP. Myślę, że przed nimi ciekawe kariery i sporo sukcesów. Jak jeszcze trochę poprawią swoje rankingi, to być może stworzą stały debel, który będzie udanie walczył przez kilka sezonów w międzynarodowym Tourze. Już zdarzyło mi się przeczytać w mediach, że rośnie nam „Polish Power II” i wierzę, że będą w stanie nawiązać do wyników moich i Marcina Matkowskiego, a być może osiągną coś więcej. Na pewno stają się ważnym filarem naszej reprezentacji w naszym powrocie do elity drużyn w Pucharze Davisa – uważa kapitan Fyrstenberg, były szósty deblista świata i finalista wielkoszlemowego US Open (z Matkowskim).    ", ": Tomasz Dobiecki", ".: Materiały Prasowe Pekao Szczecin Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grają Linette i Hurkacz", "date": "\n\t\t\t\t\t\t\t\t\t\t23 września, 2021\t\t\t\t\t", "text": ["W Ostrawie w Czechach trwa turniej J&T Banka Ostrava Open rangi WTA Tour Premier Series 500 (hala, nawierzchnia twarda, pula nagród 565,5 tys. dolarów). W czwartek głównym wydarzeniem, przynajmniej dla polskich kibiców, będzie spotkanie 1/8 finału gry pojedynczej, w którym Magda Linette (59. WTA) zmierzy się z wyżej notowaną reprezentantką Kazachstanu Eleną Rybakiną (16. WTA). Początek spotkania o godzinie 12.", "Jeżeli Magda Linette, która w Ostrawie rozegrała już trzy dobre zwycięskie mecze w grze pojedynczej i jedno w grze podwójnej, zdoła pokonać urodzoną w Moskwie rywalkę, to w piątkowym ćwierćfinale zmierzy się z najwyżej rozstawioną w imprezie Igą Świątek (6. WTA). Iga awans do 1/4 finału zapewniła sobie już w środę, wygrywając, po dość trudnym pojedynku, z inną reprezentantką Kazachstanu Juliją Putincewą 6:4, 6:4.", "Jeśli rzeczywiście dojdzie do meczu Świątek – Linette, będzie to pierwsze oficjalne spotkanie najlepszych obecnie polskich tenisistek, którym jak dotąd zdarzało się tylko wspólnie trenować.", "W turnieju w Ostrawie nie było na razie, poza odpadnięciem Angelique Kerber, większych niespodzianek. Już w środę, oprócz najwyżej rozstawionej Igi Świątek, do ćwierćfinału gry pojedynczej awansowały: turniejowa „dwójka” Czeszka Petra Kvitova (10. WTA), która pokonała Rosjankę Anastasię Potapovą (92. WTA) 6:1, 6:7 (4), 6:3 oraz Estonka Anett Kontaveit (30. WTA), która nadspodziewanie pewnie wygrała z nieco wyżej plasującą się w rankingu Hiszpanką Paulą Badosą Gibert (27. WTA) 6:3, 6:4.", "Pozostałe mecze 1/8 finału singla zaplanowano na czwartek. Oprócz meczu Magdy Linette z Eleną Rybakiną odbędą się spotkania: Maria Sakkari (Grecja, 4) – Jelena Ostapenko (Łotwa), Tereza Martincova (Czechy) – Anastasia Pawluczenkowa (Rosja), Sara Sorribes Tormo (Hiszpania) – Belinda Bencić (Szwajcaria, 3), Jil Belen Teichmann (Szwajcaria) – Alison Riske (USA).", "Podczas odbywającego się w Metz we Francji turnieju mężczyzn Moselle Open (ATP 250, kort twardy w hali, pula nagród 419,4 tys. euro) w czwartek swoje pierwsze spotkanie w grze pojedynczej rozegra najwyżej rozstawiony Hubert Hurkacz. W meczu 1/8 finału, rywalem Polaka, który w pierwszej rundzie miał wolny los, a za sobą ma dwa wygrane spotkania w turnieju gry podwójnej, w którym w parze z Janem Zielińskim jest już półfinale, będzie Francuz Lucas Pouille. Reprezentant gospodarzy, były numer 10. rankingu ATP, który powoli odbudowuje się po kłopotach zdrowotnych (obecnie dopiero 142. ATP) i w imprezie występuje dzięki „dzikiej karcie”, możliwość spotkania z Polakiem zapewnił sobie w środę, nie bez kłopotu pokonując w 1/16 finału 3:6, 6:4, 6:4 kwalifikanta, Kanadyjczyka Braydena Schnura (233. ATP). Mecz Hurkacz – Pouille ma się rozpocząć o godzinie 15.20.", "Na lepszego z tej pary czeka już w zaplanowanym na piątek ćwierćfinale były lider rankingu ATP, triumfator trzech turniejów wielkoszlemowych, dwukrotny mistrz olimpijski w grze pojedynczej, Brytyjczyk Andy Murray. Szkot, który po kontuzjach i operacjach zajmuje teraz 113. pozycję w rankingu ATP, prezentuje coraz wyższą formę. Potwierdza to w Metz, gdzie najpierw w pierwszej rundzie wygrał 4:6, 6:3, 6:2 z turniejową „szóstką” Francuzem Ugo Humbertem (26. ATP), a w środę, w 1/8 finału, pewnie pokonał 6:3, 6:3 plasującego się w rankingu tenisistów na 66. miejscu Vaska Pospisila z Kanady.", "W środę sporą niespodziankę sprawił kwalifikant z Danii Holger Vitus Nodskov Rune (133. ATP). który wyeliminował turniejową „piątkę” Włocha Lorezo Sonego (24. ATP), wygrywając 6:7 (6), 6:4, 6:4. W ćwierćfinale przeciwnikiem Duńczyka będzie rozstawiony z numerem drugim Hiszpan Pablo Carreno Busta (16. ATP), który w 1/8 finału pokonał 7:5, 6:2 Szweda Mikaela Ymera (75. ATP).", "Na czwartek oprócz meczu Hubert Hurkacz -Lucas Pouille zaplanowano także cztery pozostałe spotkania 1/8 finału gry pojedynczej. Zestaw par: Alex de Minaur (Australia, 4) – Marcos Giron (USA), Peter Gojowczyk (Niemcy) – Karen Chaczanow (Rosja), Philipp Kohlschreiber (Niemcy) – Gael Monfils (Francja, 3), Nikoloz Basilaszwili (Gruzja) – Alejandro Davidovich Fokina (Hiszpania).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette nie wykorzystała szans", "date": "\n\t\t\t\t\t\t\t\t\t\t23 września, 2021\t\t\t\t\t", "text": ["Poznanianka zaczęła mecz z Rybakiną bardzo obiecująco, już w drugim gemie miała dwa break break pointy, których niestety nie wykorzystała. Chwilę później to czego nie zrobiła Polka, stało się udziałem tenisistki z Kazachstanu, która objęła prowadzenie i już go nie oddała, wygrywając seta po jeszcze jednym przełamaniu serwisu naszej reprezentantki. Trzeba przyznać, że Rybakina, grała w tym secie bardzo dobrze, miała wiele akcji wygrywających, a przede wszystkim była skuteczniejsza w kluczowych momentach, gdyż większość gemów była wyrównana. Magda Linette miała swoje szanse, po pierwszej stracie podania, już w następnym gemie mogła natychmiast odpowiedzieć re breakiem mając kolejne break pointy, ale właśnie przy najważniejszych piłkach brakowalo dokładności.", "Druga partia była popisem Linette. Wprawdzie na pierwszą stratę podania Rybakina błyskawicznie odpowiedziała, ale od stanu 2:2 mieliśmy świetną grę poznanianki, która nie oddała wyżej notowanej rywalce już ani jednego gema i o wszystkim decydował set trzeci.", "Tu Polka niestety nie poszła za ciosem. Rozstrzygające okazało się przełamanie serwisu Linette, które tenisistka z Kazachstanu uzyskała w czwartym gemie wychodząc na prowadzenie 4:1. Magda Linette już się “nie odrodziła” i zeszła z kortu pokonana po 101 minutach rywalizacji. Co prawda w ostatnim gemie nasza reprezentantka na chwilę poderwała się jeszcze do walki, uzyskała break pointa, ale na więcej szesnasta rakieta globu już nie pozwoliła.", "Magda Linette pożegnała się z turniejem w grze pojedynczej, ale wciąż pozostaje w turnieju w grze podwójnej. Jeszcze w czwartek Linette w duecie z Bernardą Perą (USA) powalczy o półfinał debla. Rozstawione z numerem “jeden” półfinalistki French Open 2021 zmierzą się w ćwierćfinale z parą Astra Sharma (Australia) – Rosalie van der Hoek (Holandia).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga w ćwierćfinale WTA 500 w Ostrawie!", "date": "\n\t\t\t\t\t\t\t\t\t\t23 września, 2021\t\t\t\t\t", "text": ["W czwartek o awans do ćwierćfinału turnieju w Ostrawie powalczy Magda Linette, której rywalką w 1/8 finału będzie inna reprezentantka Kazachstanu Elena Rybakina (16. WTA). Jeżeli poznanianka upora się z tą rywalką, w piątek będziemy mieli polski ćwierćfinał Iga Świątek – Magda Linette.", "Świątek bardzo dobrze rozpoczęła spotkanie. Polka już w drugim gemie przełamała podanie rywalki, chwilę później prowadziła 3:0, ale niestety na tym skończyła się dobra passa naszej reprezentantki. Kolejne trzy gemy, w tym piąty przy podaniu tenisistki z Raszyna, padły łupem Putincewej i rywalizacja zaczęła się jakby od początku. Iga Świątek opanowała jednak sytuację, a kapitalnie zagrała w dwóch ostatnich gemach partii, w których nie oddała przeciwniczce ani jednego punktu.", "W drugim secie decydujące okazało się przełamanie, które Polka zaliczyła w 10. gemie. Ono dało naszej tenisistce wygraną w dwóch setach. Świątek miała szanse na przełamanie już wcześniej, w gemie szóstym, ale wówczas, prowadząc 40:0, nie wykorzystała trzech kolejnych break pointów. W dziewiątym gemie szanse miała z kolei Puntincewa, ale nasza reprezentantka obroniła dwa break pointy asem oraz wspaniałym zagraniem z bekhendu.", "W turnieju deblowym kobiet najwyżej rozstawione są w Ostrawie Magda Linette i Bernarda Pera (USA). Na początek półfinalistki French Open 2021 nie miały problemów, pewnie wygrywając w środę z parą polsko-rumuńską Alicja Rosolska/ Andreea Mitu 6:0, 6:4. Mecz trwał niewiele ponad godzinę. W ćwierćfinale Magda Linette i Bernarda Pera zmierzą się z duetem australijsko-holenderskim Astra Sharma/Rosalie van der Hoek.", "W odbywającym się w Metz turnieju mężczyzn Moselle Open (ATP 250, kort twardy w hali, pula nagród 419,4 tys. euro) w półfinale gry podwójnej jest już polska para Hubert Hurkacz/Jan Zieliński. W środę Polacy odnieśli drugie zwycięstwo w imprezie pokonując duet austriacki Oliver Marach/Philipp Oswald 6:3,6:4. W półfinale Polacy zmierzą się ze zwycięzcami meczu Henri Kontinen (Finlandia)/Ben McLachlan (Japonia) – Grégoire Barrère/Lucas Pouille (Francja).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pewne zwycięstwo Hurkacza. Linette w półfinale debla", "date": "\n\t\t\t\t\t\t\t\t\t\t23 września, 2021\t\t\t\t\t", "text": ["Najwyżej rozstawiony w imprezie Hubert Hurkacz (13.ATP) nie zawiódł, pewnie awansując w czwartek do ćwierćfinału w odbywającym się we francuskim Metz turnieju mężczyzn Moselle Open (ATP 250, kort twardy w hali, pula nagród 419,4 tys. euro). W 1/8 finału rywalem najlepszego obecnie polskiego tenisisty był Francuz Lucas Pouille, którego Hurkacz pokonał w dwóch setach 6:2, 6:3. Francuz to wprawdzie niegdyś 10. rakieta świata, ale obecnie dopiero powoli wraca na korty po problemach zdrowotnych i nie był w stanie zagrozić wrocławianinowi, choć w drugim secie rywalizacja była, do pewnego momentu (do 2:2), w miarę wyrównana.", "W piątkowym ćwierćfinale przeciwnikiem Huberta Hurkacza będzie Brytyjczyk Andy Murray, były lider rankingu ATP, trzykrotny triumfator turniejów wielkoszlemowych, dwukrotny mistrz olimpijski w grze pojedynczej. Szkot zajmujący obecnie w rankingu dopiero 113. lokatę, po kontuzjach i operacjach pomału odzyskuje dobrą formę, spisuje się coraz lepiej, ale faworytem spotkania będzie Polak.", "Druga parę ćwierćfinałową w tej połówce turniejowej drabinki tworzą Niemiec Peter Gojowczyk (101. ATP) oraz Amerykanin Marcos Giron (59. ATP). To spora niespodzianka, gdyż w 1/8 finału obaj wyeliminowali w czwartek wyżej notowanych rywali. Gojowczyk pokonał wicemistrza olimpijskiego z niedawnych IO w Tokio. 27. w rankingu ATP Rosjanina Karena Chaczanowa 6:3, 7:6 (2), natomiast Gironowi nie sprostała turniejowa „czwórka” Australijczyk Alex de Minaur (21.ATP). Amerykanin wygrał 7:5, 7:6 (5).", "Magda Linette pożegnała się w Ostrawie z turniejem w grze pojedynczej, ale wciąż pozostaje w turnieju w grze podwójnej. Po krótkim odpoczynku po porażce w singlu z Eleną Rybakiną z Kazachstanu, jeszcze w czwartek Linette w duecie z Bernardą Perą (USA) awansowała do półfinału debla. Rozstawione z numerem “jeden” półfinalistki French Open 2021 pokonały w ćwierćfinale parę Astra Sharma (Australia) – Rosalie van der Hoek (Holandia) 6:4. 6:2 i w półfinale zmierzą się z Kaitlyn Christian (USA)/Erin Routliffe (Nowa Zelandia).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "DMP do lat 18. Grodzisk Mazowiecki i Łódź z tytułami", "date": "\n\t\t\t\t\t\t\t\t\t\t24 września, 2021\t\t\t\t\t", "text": ["W finale na kortach Promasters w Szczecinie zmierzyły się reprezentantki Grodziska Mazowieckiego i Górnika Bytom. Wygrały tenisistki z Mazowsza pokonując rywalki 4:2. W złotej drużynie wystąpiły: Daria Górska, Zuzanna Pawlikowska, Julia Daroszewska, Karolina Gołda.", "Srebrne medalistki z Bytomia: Rozalia Gruszczyńska, Olivia Bergler, Zuzanna Bednarz, Karolina Bartusek. Brązowe medale wywalczyły zawodniczki BKT Advantage Bielsko-Biała A pokonując Fundację Szczeciński Klub Tenisowy Promasters 4:0.", "W stolicy Wielkopolski na kortach AZS o medale DMP walczyli chłopcy. W decydującym o tytule pojedynku. MKT Łódź pokonał gospodarzy AZS Poznań 6:0.", "Skład drużyny złotych medalistów: Aleksander Orlikowski, Olaf Pieczkowski, Lech Gontar, Adam Majchrzak, Jakub Solarski. ", "AZS Poznań reprezentowali: Marcel Kamrowski, Borys Zgoła, Mateusz Lange, Zachary Rytlewski, Adam Marcinkowski (Goran Zgoła leczy kontuzję). Brąz dla Górnika Bytom po wygranej z KKT Wrocław 4:2.", "– Poza dwoma czołowymi polskimi juniorami: Maksem Kaśnikowskim i Filipem Pieczonką na kortach przy Noskowskiego zaprezentowali się wszyscy najlepsi. Nie przesadzę oceniając poziom mistrzostw jako bardzo wysoki. Bardzo zacięty był półfinał pomiędzy ekipami z Łodzi i Bytomia. Szczególnie zażarty i bardzo dobry pojedynek stoczyli Orlikowski i Pawelski. W tym meczu w super tie-breaku zwyciężył tenisista z Łodzi. Dodam tylko, że Martyn rocznik 2004 wygrał w tym roku Młodzieżowe Mistrzostwa Polski do lat 23 mając jeszcze… 16 lat. Mnie cieszy dobra postawa chłopaków z AZS-u. Srebro to nasz sukces, bo niektórzy mieli problemy zdrowotne – podsumował mistrzostwa Jacek Muzolf, dyrektor turnieju, a zarazem szef sekcji tenisowej akademickiego klubu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "DMP do lat 16. Grodzisk Mazowiecki i Bielsko-Biała ze złotymi medalami", "date": "\n\t\t\t\t\t\t\t\t\t\t20 września, 2021\t\t\t\t\t", "text": ["Na kortach Klubu Tenisowego GAT Gdańsk o medale walczyły kadetki. W finałach zagrało aż 13 zespołów. Ostatecznie wygrał CKT Grodzisk Mazowiecki, w składzie: Zuzanna Pawlikowska, Dominika Podhajecka, Julia Daroszewska, Daria Górska i Lavinia Morreale. W finale ekipa z Grodziska pokonała KKT Wrocław 5:0. W meczu o brąz zwyciężyły młode tenisistki KS Górnik Bytom, pokonując zespół GAT Gdańsk 4:2.", "Natomiast kadeci rywalizowali na kortach BKT Advantage Bielsko-Biała. Zwyciężyli gospodarze, w składzie: Jakub Jędrzejczak, Oskar Grzegorzewski, Fryderyk Lechno-Wasiutyński, Kacper Czyrek, Tadeusz Michałowski, Szymon Kaszowski i Mikołaj Migdalski. W finale chłopcy reprezentujący klub Advantage pokonali Top Tennis Player z Gorzowa Wielkopolskiego 4:0. W pojedynku o brąz zawodnicy CKT Grodzisk Mazowiecki zwyciężyli KT Szczawno Zdrój A. Mecz zakończył się wynikiem 3:3, a o wygranej decydowała różnica wygranych setów. O jedną partię lepsi okazali się tenisiści z Kozerek.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "KINDER Joy of moving Tenisowa Talentiada. Kalisz obronił tytuł", "date": "\n\t\t\t\t\t\t\t\t\t\t21 września, 2021\t\t\t\t\t", "text": ["Finał Talentiady 2021 rozegrany został na kortach AZS Poznań. Na ostateczną kolejność złożyło się kilka konkurencji: zawody sprawnościowe, gry drużynowe, paratenisowe i tenisowe. Skład 16 finałowych ekip został wyłoniony z dwustopniowych eliminacji. Zwyciężyła drużyna Calisia Tenis Pro I, która wystąpiła pod wspólnym szyldem z KKS Włókniarz 1925 Kalisz.", "– Ogromnie się cieszę, że obroniliśmy tytuł sprzed roku. Skład się nie zmienił. Byliśmy jednym z faworytów i tym zwycięstwem potwierdziliśmy, że byliśmy dobrze przygotowani i daliśmy też radę od strony mentalnej. Każdy w zespole dołożył cegiełkę do zwycięstwa – powiedział Wiktor Przybylski, który poprowadził drużynę wraz z Rafałem Mikulskim z Ostrowa Wielkopolskiego.", "Jedną z reprezentantek Calisii była Blanka Wasiela, która osiągnęła już kilka znaczących sukcesów. W tym roku pochodząca z Ostrowa Blanka zajęła pierwsze miejsce w 18. edycji Festiwalu Krasnali i Krasnalek, czyli tenisistów i tenisistek do lat 10 Kozica Cup. Turniej, który zapoczątkował i wciąż prowadzi Wiesław Kozica odbywa się niezmiennie w Piotrkowie Trybunalskim. W tych zawodach w przeszłości rywalizowali i wygrywali m. in. Agnieszka Radwańska, Iga Swiątek, Hubert Hurkacz, czy Kamil Majchrzak.", "– To jest dla mnie udany rok pod względem sportowym. Cieszę się, że wygraliśmy Talentiadę drugi rok z rzędu – podkreśliła Blanka, która trenuje od 6. roku życia. I dodała: – Na korty przyprowadził mnie tata, który sam amatorsko gra w tenisa. Trenuję pięć razy w tygodniu, do tego dochodzą zajęcia ogólnorozwojowe. Moimi trenerami są Wiktor Przybylski i Katerina Urbanova. Uczę się w Szkole Podstawowej Edukator w Ostrowie Wielkopolskim.", "Team z Kalisza może być jednym z kandydatów do czołowych miejsc także w przyszłym roku, bo drugi zespół z tego miasta zajął siódme miejsce, a w składzie znalazł się m. in. jeden z najmłodszych uczestników tegorocznej Talentiady – 7-letni Igor Szczerek oraz jego starszy brat Piotr. – Na pewno solidnie przygotujemy się do przyszłorocznego startu. Zdobyliśmy już doświadczenie, które na pewno się przyda – zaznaczył Tomasz Matuszewski, trener drugiej drużyny Calisia Tenis Pro.", " ", " –  W tym roku Tenisowa Talentiada stała się częścią międzynarodowego programu KINDER Joy of moving, jaki nasza Firma prowadzi obecnie w ponad 30 krajach na całym świecie. Widząc jak wiele dzieci wraz z trenerami aktywne uczestniczyło w tegorocznej edycji Tenisowej Talentiady i co ważne – jak wspaniała atmosfera panowała na każdym z trzech etapów projektu, chciałabym pogratulować wszystkim uczestnikom, ale i podziękować przedstawicielom obiegów goszczących rozgrywki. Mam nadzieję, że KINDER Joy of moving Tensiowa Talentiada stanie się najważniejszym wydarzeniem w kalendarzach klubów szkolących najmłodszych adeptów tenisa i za rok jeszcze więcej dzieci pojawi się na kortach, aby razem bawić się sportem! – mówi Magdalena Szozda, Brands Partnership & KINDER Joy of moving Manager, Ferrero Polska Commercial", "Zwycięskie drużyny zapewniły swoim klubom vouchery o wartości, kolejno 6000 zł, 3000 zł, 1000 zł na dalszy rozwój. Nagrody rzeczowe ufundował Babolat – Partner Techniczny Tenis 10.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette w drugiej rundzie w Ostrawie", "date": "\n\t\t\t\t\t\t\t\t\t\t21 września, 2021\t\t\t\t\t", "text": ["Stojący na dobrym pozionie mecz (wiele wygrywających akcji, asów serwisowych z obu stron) trwał 92 minuty. Magda Linette w pierwszym secie największe problemy miała w trzecim gemie, kiedy trzy razy (nie z rzędu) obroniła się przed stratą podania asami serwisowymi. Później Polka przejełą inicjatywę i choć nie brakowało walki, dwukrotnie przełamała serwis Francuzki wygrywając 6:2. Druga partia stała pod znakiem przełamań. Poznanianka już na początek straciła podanie, przegrywała 0:2, by szybko odrobić straty, ale w gemie piątym znowu nie utrzymała serwisu. Francuzka prowadziła już 4:2 oraz 5:3, lecz Magda Linette się nie poddała. W gemie 10. przełamała podanie rywalki wyrównując na 5:5. W gemie 12., już przy własnym prowadzeniu 6:5, nasza reprezentantka nie wykorzystała przy serwisie rywalki czterech meczboli, ale w tie-breaku okazała się lepsza wygrywając 7-3 i zameldowała się w następnej rundzie.", "Było to drugie spotkanie tych zawodniczek. W 2017 roku Polka ograła Dodin w I rundzie turnieju na kortach trawiastych w Nottingham. Wówczas mecz także był bardzo wyrównany, a Linette wygrała 6:4, 7:6 (5).", "Kolejną rywalą tenisistki AZS Poznań w 1/8 finału będzie w środę lub czwartek zwyciężczyni meczu pierwszej rundy Veronika Kudermetova (Rosja) – Elena Rybakina (Kazachstan).", "Także w środę lub czwartek po raz pierwszy pojawi się na korcie w Ostrawie rozstawiona w turnieju z numerem “jeden” Iga Świątek. Mistrzyni French Open 2020 w pierwszej rundzie miała wolny los i rozpocznie występy w Ostrawie  w środę lub czwartek od spotkania 1/8 finału, w którym przeciwniczką najlepszej obecnie polskiej tenisistki będzie zwyciężczyni meczu pierwszej rundy między Chinką Shuai Zhang, a Juliją Putincewą z Kazachstanu. Jeżeli obie Polki uporają się z rywalkami w 1/8 finału, zmierzą się ze sobą w ćwierćfinale.", "W poniedziałek do II rundy turnieju (1/8 finału), oprócz Magdy Linette awansowały Hiszpanki Sara Sorribes Tormo i Paula Badosa Gibert, Rosjanka Anastasia Potapova oraz Estonka Anett Kontaveit.", "Podczas turnieju mężczyzn ATP Moselle Open (ATP 250, kort twardy w hali, pula nagród 419,4 tys. euro) we francuskim Metz, w poniedziałek dokończono kwalifikacje. Drabinkę imprezy uzupełnili: Kanadyjaczyk Brayden Schnur (233. ATP), Niemiec Peter Gojowczyk (101. ATP), Francuz Alexandre Muller 203. ATP oraz Duńczyk Holger Vitus Nodskov Rune (133.ATP). Wiadomo więc tyle, że rozstawiony z numerem 1, Hubert Hurkacz w 1/8 finału zmierzy się w środę lub czwartek ze zwycięzcą meczu pierwszej rundy Brayden Schnur /Lucas Pouille (142.ATP, Francja, dzika karta). Do 1/8 finału awansowali już Włoch Loreznzo Sonego, który pokonał Węgra Martona Fucsovicsa 6:3, 6:2, Kanadyjczyk Vasek Posipal (zwycięstwo 6:3,6:4 z Francuzem Gregoire Barrere, pogromcą Hurkacza w tym turnieju w 2019 roku) oraz Gruzin Nikoloz Basilashvili, który wygrał 6:3, 7:6 (5) z Włochem Gianlucą Magerem. Vasek Posipal (ATP 66.) to potencjalny przeciwnik Hurkacza w ćwierćfinale.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Linette znają rywalki", "date": "\n\t\t\t\t\t\t\t\t\t\t22 września, 2021\t\t\t\t\t", "text": ["Rozstawiona w imprezie z „jedynką” Iga Świątek (6. WTA), dla której będzie to pierwszy mecz w turnieju, zmierzy się z reprezentantką Kazachstanu Juliją Putincewą (49. WTA), która w pierwszej rundzie pokonała sąsiadującą z nią w rankingu Chinkę Shuai Zhang (48. WTA) 5:7, 7:6 (7), 6:4. Mniej znana z tej dwójki Chinka była bliska zwycięstwa, gdyż po wygraniu pierwszego seta, w drugiej partii prowadząc 5:3 nie wykorzystała meczbola, przy wyniku 5:4 serwowała, by zakończyć mecz, a w tie-breaku prowadziła już 5:1, lecz nie wykorzystała szansy. Bardzo zacięte spotkanie trwało aż 3 godziny, 24 minuty.", "Rywalką Magdy Linette (59. WTA), dla której będzie to już czwarty występ na korcie w Ostrawie w grze pojedynczej, została Elena Rybakina (Kazachstan, 16. WTA), która w nocnym już meczu, rozpoczętym we wtorek o 22.40 naszego czasu, nie dała szans Rosjance Veronice Kudermetowej (31. WTA), wygrywając z niżej notowaną rywalką bardzo pewnie 6:1, 6:3.", "Mecz Iga Świątek – Julija Putincewa został zaplanowany na środę, jako trzeci od godziny 12. Spotkanie Magdy Linette z Eleną Rybakiną odbędzie się w czwartek. Natomiast Linette już w środę zagra w Ostrawie w deblu. W pierwszej rundzie turnieju w grze podwójnej duet Linette/Bernarda Pera (USA), półfinalistki French Open 2021, spotkają się z polsko-rumuńskim duetem Alicja Rosolska/Andreea Mitu. Planowany początek meczu o godzinie 14.", "Przypomnijmy tylko, że w przypadku zwycięstw w 1/8 finału gry pojedynczej, Iga Świątek i Magda Linette zmierzą się ze sobą w piątkowym ćwierćfinale.", "We wtorek oprócz Putincewej i Rybakiny do 1/8 finału gry pojedynczej awansowały także: Rosjanka Anastasija Pawluczenkowa (13. WTA), Czeszka Tereza Martincova (61. WTA) oraz Szwajcarka Jil Belen Teichmann (42. WTA), która nadspodziewanie gładko rozprawiła się 6:2, 6:3 z dobrze prezentującą się ostatnio 15. obecnie w rankingu, rodzinnie związaną z Wielkopolską, Niemką polskiego pochodzenia Angelique Kerber.", "Komplet par 1/8 finału gry pojedynczej: Iga Świątek – Julija Putincewa (Kazachstan), Magda Linette – Elena Rybakina (Kazachstan), Maria Sakkari (Grecja) – Anna Blinkova (Rosja)/Jelena Ostapenko (Łotwa), Tereza Martincova (Czechy) – Anastasija Pawluczenkowa (Rosja), Paula Badosa Gibert (Hiszpania) – Anett Kontaveit (Estonia), Sara Sorribes Tormo (Hiszpania) – Belinda Bencić (Szwajcaria), Jil Belen Teichmann (Szwajcaria) – Alison Riske (USA)/Fiona Ferro (Francja), Anastasija Potapova (Rosja) – Petra Kvitova (Czechy).", "W turnieju gry podwójnej kobiet w Ostrawie wystąpiły także dwie inne Polki Katarzyna Kawa i Katarzyna Piter, ale obie niestety pożegnały się już z imprezą. Polsko-rosyjska para Katarzyna Kawa/Alona Fomina przegrała we wtorek w pierwszej rundzie z duetem australijsko-holenderskim Astra Sharma/Rosalie van der Hoek 5:7. 5:7. Natomiast para polsko-belgijska Katarzyna Piter/Kimberley Zimmermann uległa rozstawionym z numerem “czwartym” Japonkom Eri Hozumi i Makoto Ninomiyi.3:6, 6:3, 6-10.", "Obie Polki mają czego żałować, gdyż ich udział w turnieju mógł trwać dłużej. Kawa i Fomina w pierwszym secie roztrwoniły prowadzenie 3:0, zaś w drugiej partii, choć przegrywały 2:4, objęły prowadzenie 5:4 i przy podaniu rywalek miały cztery piłki setowe, ale nie zdołały doprowadzić do super tie breaka i zeszły z kortu pokonane. Polka i Rosjanka były mniej skuteczne w kluczowych momentach spotkania, wykorzystały bowiem tylko trzy z dziesięciu szans na przełamanie serwisu przeciwniczek, a same pięć razy stracily podanie.", "Z kolei Piter i Zimmermann, choć przegrywały 3:6, 0:2 i 15-40, zdołały drugą partię rozstrzygnąć na swoją korzyść, lecz w decydującym super tie breaku nie dały już rady fawirytkom. Tu także Polka i jej partnerka okazały się nieco słabsze w kluczpwych momemtach meczu, gdyż w spotkaniu obie pary uzyskały po trzy przełamania i zdobyły po 59 punktów.", "W turnieju deblowym kobiet najwyżej rozstawione są Magda Linette i Bernarda Pera. Jeżeli wygrają swój środowy mecz, w ćwierćfinale zmierzą się z parą Astra Sharma/Rosalie van der Hoek.", "W odbywajacym się w Metz turnieju mężczyzn Moselle Open (ATP 250, kort twardy w hali, pula nagród 419,4 tys. euro) mieliśmy we wtorek w grze podwójnej spotkanie, w którym na korcie wystąpiło trzech Polaków. W meczu pierwszej rundy całkowicie polska para Hubert Hurkacz/Jan Zieliński wygrała z parą polsko-słowacką Szymon Walków/Igor Zelenay 6:3, 6:3. W ćwierćfinale Hurkacz i Zieliński w środę zmierzą się z parą austriacką Oliver Marach/Philipp Oswald. Spotkanie ma się rozpocząć o godzinie 15.", "Tymczasem w najwyżej rozstawiony w turnieju gry pojedynczej Hubert Hurkacz swojego pierwszego przeciwnika pozna dopiero w środę, dopiero wówczas rozegrany bowiem zastanie mecz pierwszej rundy Brayden Schnur (Kanada, 233. ATP /Lucas Pouille (142. ATP, Francja, dzika karta), który wyłoni rywala wrocławianina. W tej sytuacji spotkanie 1/8 finału z udziałem Hurkacza odbędzie się w czwartek.", "We wtorek do 1/8 finału singla awansowali: Marcos Giron (USA, 59. ATP), Mikael Ymer (Szwecja, 75. ATP), Philipp Kohlschreiber (Niemcy, 107. ATP, lucky looser), wicemistrz olimpijski z niedawnych I.O. w Tokio Rosjanin Karen Chaczanow (27. ATP), kwalifikant Holger Vitus Nodskov Rune z Danii (133. ATP), Hiszpan Alejandro Davidovich Fokina (45. ATP) oraz Brytyjczyk Andy Murray. Były lider rankingu ATP, po licznych kontuzjach obecnie dopero 113. rakieta globu, o ile w 1/8 finału upora się z Kanadyjczykiem Vaskiem Pospisilem, może być ćwierćfinałowym rywalem Hubeta Hurkacza, oczywiście jeśli Polak też awansuje do tej fazy turnieju.", "Pary 1/8 finału: Hubert Hurkacz – Lucas Pouille (Francja) /Brayden Schnur (Kanada), Vasek Pospisil (Kanada) – Andy Murray (Wielka Brytania), Alex de Minaur (Australia) – Marcos Giron (USA), Antoine Hoang (Francja)/Peter Gojowczyk (Niemcy) – Karen Chaczanow (Rosja), Nikoloz Basilaszwili (Gruzja) – Alejandro Davidovich Fokina (Hiszpania), Philipp Kohlschreiber (Niemcy) – Gael Monfils (Francja), Lorenzo Sonego (Włochy) – Holger Vitus Nodskov Rune (Dania), Mikael Ymer (Szwecja) – Pablo Carreno Busta (Hiszpania).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek i Hurkacz najwyżej rozstawieni w Ostrawie i Metz", "date": "\n\t\t\t\t\t\t\t\t\t\t19 września, 2021\t\t\t\t\t", "text": ["Nie było niespodzianki w niedzielnym decydującym o awansie do turnieju głównego w Ostrawie meczu, w którym spotkały się dwie polskie tenisistki: Magda Linette (WTA 52) oraz Katarzyna Kawa (WTA 154). Linette, rozstawiona w kwalifikacjach z numerem drugim, wygrała bardzo pewnie 6:1, 6:2. W pierwszym secie Kawa nie utrzymała ani razu własnego podania, w drugim, bardziej wyrównanym, została przełamana dwukrotnie. W dwóch meczach kwalifikacyjnych tenisistka AZS Poznań straciła tylko cztery gemy (reprezentantkę Indii Rutuję Bhosale (475. WTA). pokonała w sobotę w 41. minut 6:0, 6:1). Żeby awansować do turnieju głównego, w dwóch spotkaniach poznanianka  przebywała na korcie niemal dokładnie dwie godziny (niedzielny mecz trwał 78 minut). ", "Co ciekawe, Magda Linette i Katarzyna Kawa zmierzyły się ze sobą po dziewięciu latach, a po raz pierwszy w imprezie rangi WTA (wcześniej grały w turniejach ITF w Katowicach 2010 i Ołomuńcu 2012 i oba te mecze również wygrała Magda Linette).", "Pierwszą rywalką Magdy Linette będzie w turnieju głównym w Ostrawie w poniedziałek lub wtorek inna tenisistka z kwalifikacji, Francuzka Oceane Dodin (95. WTA).", "W turnieju w Ostrawie wystąpią ostatecznie cztery tenisistki mające w dorobku triumf w turniejach wielkoszlemowych w grze pojedynczej. Jedną z nich jest Iga Świątek (8. WTA), która została najwyżej rozstawiona i na początek zmierzy się w II rundzie z Chinką Shuai Zhang (49. WTA) lub reprezentantką Kazachstanu Juliją Putincewą (44. WTA), a mecz zostanie rozegrany w środę lub czwartek. Oprócz Polki to Czeszka Petra Kvitova, Niemka polskiego pochodzenia Angelique Kerber oraz Łotyszka Jelena Ostapenko.", "Oprócz Igi Świątek wolne losy w I rundzie otrzymały dwukrotna triumfatorka turnieju w Wimbledonie Czeszka Petra Kvitova (nr 2), mistrzyni olimpijska Szwajcarka Belinda Bencić (nr 3) oraz półfinalistka French Open 2021 i US Open 2021 Greczynka Maria Sakkari (nr 4). Czeszka w II rundzie zagra z Francuzką Caroline Garcią lub  Hiszpanką Paulą Badosą, Szwajcarkę czeka pojedynek z Hiszpanką Sarą Sorribes lub tenisistką z kwalifikacji, natomiast Greczynka zmierzy się mistrzynią French Open 2017 Jeleną Ostapenko (w niedzielę grała w finale turnieju WTA w Luksemburgu przegrywająz z Dunką Clarą Tauson 3:6, 6:4, 4:6) lub kwalifikantką.", "Poza wyżej wymienioną czwórką rozstawione zostały jeszcze: Rosjanka Anastasija Pawluczenkowa (nr 5),  Angelique Kerber (nr 6), reprezentująca Kazachstan Jelena Rybakina  (nr 7) oraz Czeszka Karolina Muchova (nr 8).", "W stawce uczestniczek nie ma triumfatorki ubiegłorocznej pierwszej edycji turnieju w Ostrawie, aktualnej wiceliderki rankingu WTA tenisistek Aryny Sabalenki z Białorusi, ani jej rodaczki Viktorii Azarenki, którą w 2020 roku pokonała w finale.", "Ponieważ Iga Świątek i Magda Linette znalazły się w tej samej ćwiartce turniejowej drabinki, mogą zmierzyć się ze sobą w ćwierćfinale.", "Mimo że ostateczne w gronie uczestniczek turnieju nie ma kilku awizowanych wcześniej świetnych tenisistek (Barbora Krejcikova, Karolina Pliskova, Elina Switolina) obsada i tak jest bardzo mocna. Najlepszy dowód, że przez kwalifikacje musiały przebijać się między innymi 33. w rankingu WTA Rosjanka Jekaterina Aleksandrowa, która w turnieju nie zagra, gdyż skreczowała w niedzielę w decydujacym meczu kwalifikacji, czy dobrze znane na światowych kortach zawodniczki jak Francuzka Fiona Ferro i Chorwatka Ana Konjuh.", "Znamy już także więcej szczegółów turnieju ATP Moselle Open (ATP 250, kort twardy w hali, pula nagród 419,4 tys. euro) we francuskim Metz. Turniej główny „wystartuje” w poniedziałek, a najwyżej rozstawiony został Hubert Hurkacz (13. ATP), który rozpocznie udział w imprezie od 1/8 finału, zaś pierwsze spotkanie rozegra w środę lub czwartek. Pierwszym przeciwnikiem Hurkacza będzie tenisista z kwalifikacji lub występujący z „dziką kartą” Francuz Lucas Pouille (kiedyś numer 10. rankingu tenisistów), który powoli dochodzi do siebie po problemach zdrowotnych. Jeśli „Hubi” wygra pierwszy mecz, na jego drodze w ćwierćfinale stanie Francuz Grégoire Barrère (148. ATP), z którym Polak przegrał w Metz w II rundzie w 2019 roku, Kanadyjczyk Vasek Pospisil (64. ATP), występujący z „dziką kartą”, były lider rankingu ATP, triumfator trzech turniejów wielkoszlemowych Brytyjczyk Andy Murray (obecnie 113. ATP) lub Francuz Ugo Humbert (26. ATP).", "Dodajmy jeszcze, że turniejową „dwójką” jest Hiszpan Pablo Carreno Busta (16. ATP, brązowy medalista Igrzysk Olimpijskich w Tokio), a „trójką” Francuz Gael Monfils (20. ATP). W turnieju wystąpią też między innymi Australijczyk Alex de Minaur (21. ATP) i aktualny wicemistrz olimpijski z Tokio Rosjanin Karen Chaczanow (27. ATP).", "W sobotę rozlosowano również drabinkę turnieju w Metz w grze podwójnej. Na początek dojdzie między innymi do spotkania z udziałem trzech reprezentantów Polski, bowiem para Hubert Hurkacz/Jan Zieliński trafiła na parę polsko-słowacką Szymon Walków/ Igor Zelenay. Z udziału w imprezie w Metz zrezygnowali natomiast Łukasz Kubot i Francuz Jeremy Chardy.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Cykl LOTOS PZT Polish Tour 2021 zakończony", "date": "\n\t\t\t\t\t\t\t\t\t\t21 września, 2021\t\t\t\t\t", "text": ["Podsumowanie LOTOS PZT Polish Tour – Narodowy Puchar Polski 2021:", "Cykl – podobnie jak przed rokiem – rozpoczął się na kortach Gdańskiej Akademii Tenisowej tym razem pod koniec maja, krajowym turniejem rangi OTK, z podwyższoną pulą nagród – do 34 tys. zł. Na zwycięzców rywalizowali mężczyzn i kobiet czekały premie w wysokości po 7,5 tys. zł. Sięgnęli po nie Kamil Gajewski i Julia Oczachowska, która była też najlepsza w deblu, razem z Karoliną Jaśkiewicz W grze podwójnej mężczyzn triumfowali Martyn Pawelski z Filipem Pieczonką. Nagrody zwycięzcom wręczali Wojciech Fibak i trener Henryk Dondajewski.", "To był udany powrót Anny Hertel z USA, gdzie studiuje. Stworzyła debel z Martyną Kubką (LOTOS PZT Team) i razem triumfowały w pierwszej międzynarodowej imprezie w ramach tegorocznego LOTOS PZT Polish Tour. Do półfinału dotarła Weronika Baszak z zagraniczną partnerką. W singlu najlepiej na wrocławskich kortach spisała się Weronika Falkowska, która w ćwierćfinale – po trzysetowym maratonie – przegrała z najwyżej rozstawioną Węgierką Reką-Lucą Jani. Zawodniczka LOTOS PZT Team dobrze wykorzystała „dziką kartę” od Polskiego Związku Tenisowego, wygrywając w sumie trzy mecze. W pierwszej rundzie odpadły Kubka i Baszak, a Hertel w drugiej. Natomiast w imprezie zwyciężyła Francuzka Chloe Paquet.", "Olimpijski Club zdał trudny egzamin, goszcząc jednocześnie dwa turnieje ITF 25, kobiet i mężczyzn, a jest to nie lada wyzwanie organizacyjne i logistyczne. Wymaga kilkunastu kortów do dyspozycji, ale i odpowiedniej infrastruktury. Rywalizacja panów przebiegała trochę w cieniu występów Falkowskiej i debla Hertel-Kubka. W singlu rozstawiony z numerem ósmym Daniel Michalski (LOTOS PZT Team) odpadł w drugiej rundzie, podobne jak Michał Dembek. W tej sytuacji uwaga polskich kibiców skupiała się na występach naszych zawodników w grze podwójnej. Apetyty były duże, ale skończyło się na półfinałowych porażkach duetów Dembek-Michalski oraz Piotr Pawlak-Mateusz Terczyński.", "Ta wyjątkowa edycja przypadła w roku 100-lecia Polskiego Związku Tenisowego i przyciągnęła na korty Górnika Bytom prawie całą krajową czołówkę. Głównym magnesem była rekordowa pula nagród przekraczająca 750 tysięcy złotych oraz niespotykane wcześniej nagrody dla złotych medalistów – nowoczesne Mercedesy Klasy A od gdyńskiej firmy BMG Goworowski. Warto przypomnieć, że przed rokiem zdobywcy tytułów otrzymali czeki na 27 tys., a w tym finaliści zarobili po 40 tys. zł. Tym razem Kami Majchrzak wyjechał z Bytomia granatowym Mercedesem, po wygranej w finale z ubiegłorocznym mistrzem Kacprem Żukiem (obaj LOTOS PZT Team). Natomiast żółty samochód przypadł Magdalenie Fręch (LOTOS PZT Team). W deblu najlepsze okazały się Weronika Falkowska i Katarzyna Kawa oraz Szymon Walków i Jan Zieliński (wszyscy LOTOS PZT Team).", "Z Bytomia Walków i Zielińsku udali się do Gstaad, gdzie osiągnęli pierwszy w karierze finał w imprezie rangi ATP Tour. W kolejnym tygodniu w Poznaniu duet LOTOS PZT Team odpadł nieoczekiwanie w ćwierćfinale. Ale za to Karol Drzewiecki (LOTOS PZT Team) i Australijczyk Aleksandar Vukic dotarli do finału, w którym przegrali 5-10 w super tie-breaku z Czechami Jirim Lehecką i Zdenkiem Kolarem. W singlu, dzięki „dzikim kartom” od organizatorów, wystąpili Daniel Michalski (LOTOS PZT Team) i Aleksander Orlikowski, ale zakończyli udział w pierwszej rundzie. Tytuł zdobył Hiszpan Bernabe Zapata-Miralles, a uwagę mediów i kibiców przykuła wizyta Bjoerna Borga, towarzyszącego 18-letniemu synowi Leo.", "Turniej na kortach Akademii Tenisowej „Tenis Kozerki” miał mieć rangę ITF W25, ale Międzynarodowa Federacja Tenisowa sfinansowała podwyższenie puli nagród do 60 tys. dol. Dzięki temu obsada była imponująca, a wystąpiły tam zawodniczki z Europy, Ameryki Północnej i Południowej, a nawet Azji. Z “dzikimi kartami” od Polskiego Związku Tenisowego wystartowały Anna Hertel, Weronika Baszak i Martyna Kubka (obie LOTOS PZT Team), ale tylko Martyna dotarła do drugiej rundy, a w deblu z Hertel – do półfinału przegrały z późniejszymi triumfatorkami Chilijką Barbarą Gaticą i Brazylijką Rebecą Pereirą. W singlu zwyciężyła Gruzinka Jekaterina Gorgodze, pokonując w finale Francuzkę Chloe Paquet, zwyciężczynię Wrocław World Cup 2021.", "Z Kozerek polskie tenisistki przeniosły się do Bydgoszczy, gdzie również musiały skorzystać z „dzikich kart” należących do PZT. Singlowe występy w pierwszej rundzie zakończyły Weronika Baszak, Weronika Foryś i Zuzanna Bednarz, a do 1/8 finału przeszła jedynie Martyna Kubka. W tej fazie zawodniczka LOTOS PZT Team stoczyła pasjonujący dwuipółgodzinny pojedynek z Rumunką Andreeą Prisacariu, niestety przegrany. Na kortach Centrum Bydgoszcz nie miała sobie równych finalistka tegorocznego Wimbledonu juniorek – Nastasja Mariana Schunk. Młoda Niemka odniosła największe zwycięstwo w karierze wygrywając w sumie siedem meczów, bo przeszła wcześniej dwie rundy eliminacji. W grze podwójnej zwyciężyły Brazylijka Carolina Alves i Białorusinka Iryna Szymanowicz, a wszystkie Polki poniosły porażki w pierwszych meczach.", "Po upałach towarzyszących rywalizacji tenisistek, pogoda nie rozpieszczała tenisistów. Deszcz mocno okroił czwartkowy plan gier, a w piątek uniemożliwił rozegranie jakiegokolwiek meczu. Ale w weekend udało się nadrobić zaległości. Zwyciężył Węgier Zsombor Piros, który w finale pokonał triumfatora juniorskiego Wimbledonu (2019), 18-letniego Japończyka Shintaro Mochizuki. Jednak dla nas najważniejszy był tytuł polsko-holenderskiego duetu Piotr Matuszewski (LOTOS PZT Team) i Mats Hermans. Na obiekcie Akademii Tenisowej “Tenis Kozerki” Paweł Ciaś dotarł do półfinału, w ćwierćfinałach odpadli Daniel Michalski i Maciej Rajski, a w drugiej rundzie Maks Kaśnikowski i Michał Dembek.", "Opóźnienia w planie gier w Kozerkach sprawiły, że Paweł Ciaś nie musiał grać w eliminacjach, tylko znalazł się od razu w głównej drabince. Na kortach Arki dotarł do ćwierćfinału, podobnie jak Daniel Michalski (LOTOS PZT Team), który rundę wcześniej dopiero w trzech zaciętych setach pokonał Michała Dembka. Tytuł w singlu wywalczył Argentyńczyk Roman Andres Burruchagą, a w deblu bliscy triumfu byli Michał Mikuła i Yann Wójcik. Niestety w decydującym meczu lepsi od Polaków okazali się Brytyjczycy Arthur Ferry i Luke Johnson. Warto podkreślić, że Gdynia po raz pierwszy znalazła się w kalendarzu LOTOS PZT Polish Tour i wierzymy, że nie ostatni.", "Radom również zadebiutował w naszym cyklu, a panie na kortach MOSiR walczyły o premie w wysokości 25 tys. dol. Najwięcej z niej uszczknęła – grająca oburącz z forhendu i bekhendu – Włoszka Lucrezia Stefanini, a w deblu Japonki Mana Kawamura i Funa Kozaki. Wystartowały tam cztery Polki, wszystkie dzięki „dzikim kartom” przyznanym przez Polski Związek Tenisowy. Do drugiej rundy dotarły Martyna Kuba i Anna Hertel, a w pierwszej odpadły Wiktoria Rutkowska i Weronika Baszak. W grze podwójnej polskie tenisistki nie wygrały ani jednego meczu. Organizatorzy już zapowiadają, że Radom ponownie zagości w kalendarzu LOTOS PZT Polish Team w przyszłym roku.", "Na kortach łódzkiego MKT doczekaliśmy się pierwszego tytułu Polaka w LOTOS PZT Polish Tour 2021. W dodatku Maciej Rajski zdobył go pokonując w „polskim” finale – Yanna Wójcika, dla którego był to siódmy mecz w imprezie, bo do głównej drabinki awansował z eliminacji. Na starcie Łódź Cup znalazło się kilku Polaków, a – oprócz finalistów – pierwszą rundę przeszli: Daniel Michalski, Michał Dembek, Wojciech Marek, Szymon Kielan, Filip Kolasiński i Paweł Ciaś. Natomiast w ćwierćfinałach odpadli Michalski, Ciaś i Marek. W deblu udało się wygrać pierwszy mecz tylko duetowi Piotr Gajewski i Jasza Szajrych.", "Przed rokiem impreza na kortach AZS Poznań zamknęła cykl LOTOS PZT Polish Tour i jako jedyna wówczas miała rangę międzynarodową. Tym razem zakończyła zmagania na poziomie ITF, bo po niej tenisistom zostało oczekiwanie na wrześniowy challenger ATP w Szczecinie. Po raz kolejny świetnie zaprezentował się Paweł Ciaś, który w finale przegrał w trzech setach z triumfatorem z Gdyni – Romanem Andresem Burruchagą. Podczas Talex Open obchodziliśmy 100-lecie Polskiego Związku Tenisowego, założonego 27 sierpnia 1921 roku. Z tej okazji 48 osób zasłużonych dla tenisa otrzymało Honorowe Odznaki PZT.", "Była to już 28. edycja szczecińskiej imprezy, która od 1995 roku zaliczana jest do ATP Challenger Tour. Organizatorzy i kibice przyzwyczajeni byli do deblowych sukcesów polskich tenisistów w tym challengerze, jednak długo czekali na występ Polaka w finale singla. Chociaż kilkakrotnie próbowali tego dokonać m.in. Jerzy Janowicz czy Łukasz Kubot, to udało się to dopiero w tym roku Kamilowi Majchrzakowi. Zawodnik LOTOS PZT Team w meczu o tytuł przegrał w niedzielę z Czechem Zdenkiem Kolarem 6:7 (4-7), 5:7. Z dobrej strony ponownie pokazał się Paweł Ciaś, który dotarł do ćwierćfinału. W grze podwójnej najlepszy okazał się meksykańsko-argentyński duet Santiago Gonzalez i Andres Molteni.", ": Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Indian Wells. Życiowy wynik Fręch. Awans Świątek i Mattek-Sands w deblu", "date": "\n\t\t\t\t\t\t\t\t\t\t8 października, 2021\t\t\t\t\t", "text": ["W grze pojedynczej zakończyła się I runda rywalizacji kobiet, rozgrywano część spotkań I rundy turnieju mężczyzn, odbywały się także inne spotkania 2021 BNP Paribas Open.", "Fręch (106. WTA), która w czwartek (w Polsce w nocy z czwartku na piątek) debiutowała w głównej drabince prestiżowego turnieju w Indian Wells, stanęła przed szansą odniesienia życiowego sukcesu, obok awansu do II rundy French Open 2018. W I rundzie zmierzyła się bowiem z Chinką Saisai Zheng (89. WTA), rywalką wprawdzie wyżej notowaną w rankingu tenisistek, ale – co też znalazło potwierdzenie w czwartkowym meczu – nie prezentującą w sezonie 2021 zbyt wysokiej formy, z którą zresztą już wygrywała (w 2018 roku Fręch pokonała Chinkę na trawiastym korcie w Nottingham). Polka nie zmarnowała tej szansy. Łodzianka świetnie weszła w spotkanie już w drugim gemie przełamując podanie przeciwniczki i szybko obejmując prowadzenie 3:0, ale, co najważniejsze, kontynuowała dobrą grę. Po niespełna pół godzinie było już po secie wygranym przez naszą reprezentantkę 6:1! Magdalena Fręch, w przeciwieństwie do rywalki,  dobrze serwowała, była od Chinki dokładniejsza, dominowała na korcie, co przełożyło się na wynik.", "W drugiej odsłonie aż tak łatwo nie było, poszczególne gemy miały bardziej wyrównany przebieg, ale inicjatywa cały czas była po stronie Polki. Magdalena Fręch już na otwarcie seta odebrała serwis przeciwniczce i utrzymując do końca przewagę przełamania znalazła się w kolejnej rundzie. Chinka wprawdzie nie rezygnowała, między innymi w gemie czwartym nie wykorzystała jedynych wypracowanych przez siebie dwóch break-pointów) lecz wszystko skończyło się po myśli tenisistki z Łodzi. Być może decydująca była wspaniała wymiana ma koniec ósmego gema, w której nasza reprezentantka dokonywała “cudów” w defensywie i w nagrodę doczekała się błędu Chinki, po którym Fręch prowadziła 5:3. Chinka przy własnym podaniu zmniejszyła jeszcze straty na 4:5, następnie, gdy Polka serwowała by wygrać spotkanie, Saisai Zheng prowadziła nawet 30:15 i tylko dwóch wygranych akcji potrzebowała, żeby odrobić straty, ale nasza reprezentantka na więcej już nie pozwoliła. Mecz dobiegł końca po 85 minutach rywalizacji, gdy przy pierwszym meczbolu Saisai Zheng trafiła z forhendu w siatkę.", "Dodać jeszcze można, że zawodniczki długo musiały czekać na rozpoczęcie swojego spotkania. Poprzedzający je mecz Włoszki  Martiny Trevisan z Czeszką Marie Bouzkovą trwał aż trzy godziny i 52 minuty, przez co Magdalena Fręch i Saisai Zheng wyszły na kort trzy godziny później niż planowano.", "Jako ciekawostkę, można też dodać, że po rozgrzewce, na Stadium 6 pojawiły się problemy. Na korcie brakowało dzieci do podawania piłek i w pierwszych minutach tenisistki musiały obsługiwać się same. Na szczęście problem został szybko rozwiązany, dzięki czemu uniknięto niepotrzebnych opóźnień w grze.", "W II rundzie Magdalena Fręch spotka się w sobotę z najwyżej rozstawioną w turnieju Czeszką Karoliną Pliskovą (3. WTA).", "W turnieju deblowym kobiet dużą klasę pokazała polsko-amerykańska para Iga Świątek/Bethanie Mattek Sands. Finalistki French Open 2021 od początku panowały na korcie, w całym meczu wygranym 6:1, 6:3 oddając niemiecko-rosyjskiej parze Julia Lohoff/Aleksandra Panowa tylko cztery gemy. Ich zwycięstwo w zasadzie ani przez moment nie było zagrożone. Rywalki nie sprawiły Polsce i Amerykance kłopotów.", "W pierwszym secie, zupełnie jednostronnym, Świątek i Mattek-Sands trzykrotnie przełamywały serwis przeciwniczek: na 1:0, 4:1 i 6:1. W drugiej partii Polka i Amrykanka od wyniku 3:1 straciły wprawdzie dwa gemy z rzędu, ale w trzech kolejnych, gdy podkręciły tempo, oddały rywalkom tylko dwa punkty.", "W 1/8 finału przed Igą Świątek i jej amerykańską partnerką znacznie trudniejsze zadanie. W tej fazie turnieju zmierzą się z rozstawionymi z numerem drugim Su-Wei Hsieh (Tajwan) i Elise Mertens (Belgia) lub z parą amerykańsko-ukraińską Amanda Anisimowa/Dajana Jastremśka. Finalistki French Open rywalki poznają jednak dopiero w mocy z piątku na sobotę polskiego czasu.", "Dodać jedynie można, że Iga Świątek i Bethanie Mattek-Sands, w Indian Wells występują wspólnie po raz piąty w sezonie. Najlepiej wypadły we French Open, dopiero w finale ulegając parze czeskiej Barbora Krejcikova/Katerina Siniakova. Poza tym dotarły do półfinału w Miami i do ćwierćfinału w Cincinnati, a w Madrycie odpadły w II rundzie.", "W turnieju mężczyzn rozstawiony z numerem ósmym Hubert Hurkacz (12. ATP) w czwartek poznał swojego pierwszego przeciwnika. Rywalem Polaka w sobotnim meczu II rundy będzie Australijczyk Alexei Popyrin (ATP. 71), który pokonał 6:3, 7:6 (4) Serba Miomira Kecmanovica (ATP 63).", "Oprócz Popyrina I rundę turnieju w grze pojedynczej mężczyzn przebrnęli w czwartek: Daniel Altmaier (Niemcy), Taro Daniel, Kei Nishikori (Japonia), Carlos Taberner, Roberto Carballes Baena, Alejandro Davidovich Fokina (wszyscy Hiszpania), Tommy Paul, Mackenzie McDonald, Frances Tiafoe, Maxime Cressy, Marcos Giron – pokonał rewelację US Open 2021 Holendra Botica van de Zandschulpa, Tennys Sandgren (wszyscy USA), Salvatore Caruso (Włochy), Guido Pella (Argentyna), Vasek Pospisil (Kanada).", "Na silnie obsadzie turnieje w USA, zdecydowała się wrócić na korty była liderka rankingu WTA, czterokrotna mistrzyni turniejów wielkoszlemowych w grze pojedynczej Kim Clijsters, ale  – jak dotąd –  nie jest to powrót udany. Słynna Belgijka walczy bardzo ambitnie, jej spotkania dostarczają mnóstwo emocji, ale zarówno w Chicago, jak i w Indian Wells odpadła w I rundzie po trzysetowych bataliach. W czwartek Kim Cjijsters przegrała z Czeszką Kateriną Siniakovą 1:6, 6:2, 2:6, walcząc do połowy decydującego seta.", "Oprócz Magdaleny Fręch i Kateriny Siniakovej w czwartek do II rundy singla kobiet awansowały: Martina Trevisan (Włochy), Astra Sharma, Ajla Tomljanovic (obie Australia), Zarina Diyas (Kazachstan), Amanda Anisimova, Lauren Davis, Alison Riske (wszystkie USA), Anastasija Sevastova (Łotwa), Dajana Jaśtremska (Ukraina), Caroline Garcia (Francja) – pokonała pogromczynię Katarzyny Kawy w kwalifikacjach Belgijkę Kirsten Flipkens, Ana Konjuh (Chorwacja), Mayar Sherif (Egipt), Viktorija Golubić (Szwajcaria), Anna Kalinskaja (Rosja).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Gala 100-lecia Polskiego Związku Tenisowego – nagrody i wyróżnienia", "date": "\n\t\t\t\t\t\t\t\t\t\t17 września, 2021\t\t\t\t\t", "text": ["– Gala 100-lecia Polskiego Związku Tenisowego jest kulminacyjnym momentem obchodów jubileuszu, które rozpoczęliśmy już wiosną podczas meczów reprezentacji narodowych w Pucharze Davisa i Billie Jean King Cup. Historię polskiego tenisa przybliżyliśmy też wszystkim podczas każdych mistrzostw Polski czy turniejów z cyklu LOTOS PZT Polish Tour. 27 sierpnia w Poznaniu, dokładnie 100 lat od ukonstytuowania PZT i w tym samym mieście, wręczyliśmy prawie 50 osobom Honorowe Odznaki PZT, przyznane z okazji 100-lecia związku. Ale na tym nie koniec, bo to świętowanie zakończymy dopiero w grudniu podczas towarzyskiego meczu Polska – Czechy w Zielonej Górze – powiedział Mirosław Skrzypczyński, prezes Zarządu PZT.", "Polski Związek Lawn Tenisa ukonstytuował się 27 sierpnia 1921 roku w Poznaniu, a pierwszym prezesem został wybrany Zdzisław Szulc z poznańskiej Warty. PZLT był dopiero piątym związkiem sportowym, jaki powołano do życia od momentu odzyskaniu niepodległości 11 listopada 1918 roku. Wcześniej powstały tylko związki lekkoatletyczny, piłkarski, narciarski i wioślarski.", "– Cieszy nas, że dzisiaj jest tu z nami tak wielu ważnych gości, ale też są byli zawodnicy i kapitanowie reprezentacji narodowych, trenerzy, działacze tenisowi, byli prezesi związku i obecnie grający tenisiści. Niektórzy nie mogli tu się pojawić, bo występują za granicą w turniejach. Są też przedstawiciele sponsorów i partnerów PZT i polskiego tenisa, bez których wiele rzeczy nie byłoby możliwych do realizacji z takim rozmachem. Tu szczególne ukłony dla Grupy LOTOS, głównego partnera PZT i polskiego tenisa – powiedział Mirosław Skrzypczyński.", "Podczas Gali 100-lecia PZT Łukasz Kubot, Katarzyna Nowak, Tadeusz Nowicki, Barbara Kral-Olsza i Mirosław Skrzypczyński uhonorowani zostali przez prezydenta Andrzeja Dudę Krzyżem Kawalerskim Orderu Odrodzenia Polski za działalność na rzecz rozwoju i upowszechniania tenisa w Polsce, a odznaczenia wręczył zastępca Szefa Kancelarii Prezydenta Rzeczypospolitej Piotr Ćwik.", "Minister Kultury, Dziedzictwa Narodowego i Sportu profesor Piotr Gliński odznaczył Złotą Odznaką Za Zasługi dla Sportu – Mariusza Fyrstenberga, Jerzego Janowicza, Adama Mincberga i Mirosława Umbrasa; Srebrną Odznaką Za Zasługi dla Sportu – Mirosława Skrzypczyńskiego; oraz Brązową Odznaką Za Zasługi dla Sportu – Agnieszkę Dziedzic i Dariusza Łukaszewskiego", "Natomiast Prezes Polskiego Komitetu Olimpijskiego Andrzej Kraśnicki odznaczył Złotym Medalem za Zasługi dla Polskiego Ruchu Olimpijskiego – Agnieszkę Radwańską i Marię Dowbor-Lewandowską; Srebrnym Medalem za Zasługi dla Polskiego Ruchu Olimpijskiego – Mieczysławę Andrzejewską; a Brązowym Medalem za Zasługi dla Polskiego Ruchu Olimpijskiego – Urszulę Radwańską, Alicję Rosolską i Elżbietę Ślesicką.", " ", "Podczas gali zostały też ogłoszone wyniki Plebiscytu na Złotą Dziesiątkę 100-lecia PZT. Najwięcej głosów zebrała w nim Agnieszka Radwańska, a kolejne miejsca zajęli: Łukasz Kubot, Iga Świątek, Hubert Hurkacz, Wojciech Fibak, Jadwiga Jędrzejowska, Magda Linette, Mariusz Fyrstenberg, Jerzy Janowicz oraz Marcin Matkowski.", "– To wyróżnienie wiele dla mnie znaczy i dziękuję za wszystkie oddane głosy. Ta gala to okazja, by spotkać się z kolegami, z którymi kiedyś spotykaliśmy się na kortach, ale i z postaciami polskiego tenisa, których nie miałam okazji oglądać, bo w tamtych czasach nie było transmisji z turniejów – powiedziała później dziennikarzom Radwańska.", "Obchody 100-lecia PZT objęte są Patronatem Narodowym Prezydenta RP Andrzeja Dudy w Stulecie Odzyskania Niepodległości, a także Patronatem Honorowym Ministra Kultury Dziedzictwa i Sportu Profesora Piotra Glińskiego oraz Patronatem Honorowym Prezesa Polskiego Komitetu Olimpijskiego Andrzeja Kraśnickiego.", "Ważnym akcentem rozłożonych na kilka miesięcy obchodów 100-lecia PZT jest cykl wystaw „Waleczni na korcie i na polu bitwy – Bohaterowie Niepodległej i Wolnej Polski”, współfinansowany przez Biuro Programu „Niepodległa”.", ":", "Prezes PZT Mirosław Skrzypczyński i wiceprezes PZT Ryszard Robaszkiewicz wręczyli", "Złote Honorowe Odznaki PZT – Wojciechowi Kowalskiemu, Alicji Rosolskiej, Dariuszowi Saletrze, Elżbiecie Ślesickiej, Karolowi Strasburgerowi i Tomaszowi Gęsikowskiemu", "Nagrody specjalne – posłom na Sejm Wojciechowi Kossakowskiemu i Wojciechowi Szaramie oraz wiceprezesowi ds. korporacyjnych Grupy LOTOS Jarosławowi Wittstockowi", "Nagrody Za Wkład w Rozwój i Upowszechnianie Polskiego Tenisa – Wojciechowi Andrzejewskiemu, Krzysztofowi Bobali, Wandzie Diłaj, Henrykowi Dondajewskiemu, Jackowi Gąsiorkowi, Magdalenie Grzybowskiej, Klaudii Jans–Ignacik, Pawłowi Jarochowi, Krzysztofowi Jordanowi, Pawłowi Kaczorowskiemu, Wojciechowi Kowalskiemu, Wiesławowi Kozicy, Adamowi Królakowi", "– – – – –", "Zastępca Biura Marketingu Grupy LOTOS Angelica Pegani wręczyła", "Nagrody Za Wkład w Rozwój i Upowszechnianie Polskiego Tenisa – Jackowi Durskiemu, Henrykowi Hoffmanowi, Tomaszowi Iwańskiemu, Magdzie Linette, Ireneuszowi Maciocha, Witoldowi Meresowi, Alojzemu Mierzwie", "– – – – –", "Prezes PZT Mirosław Skrzypczyński i Wiceprezes PZT Dariusz Łukaszewski wręczyli Nagrody Za Wkład w Rozwój i Upowszechnianie Polskiego Tenisa – Magdalenie Mróz, Jackowi Muzolfowi, Włodzimierzowi Pikulskiemu, Markowi Plichcińskiemu, Jerzemu Płotkowiakowi, Michałowi Przysiężnemu, Ryszardowi Robaszkiewiczowi, Marii i Januszowi Rzeźnikom, Lechowi Sidorowi, Sergiejowi Sobolewowi, Renacie Sokołowskiej, Stanisławowi Szczurkiewiczowi, Danucie Szwaj, Katarzynie Teodorowicz", "Nagrody Za Sponsoring i Szlachetne Wspieranie Polskiego Tenisa – prezydentowi Kalisza Krystianowi Kinastowskiemu, Ryszardowi Krauze, Romanowi Szumnemu, Cezariuszowi Lesiszowi (Agencja Rozwoju Przemysłu), Christianowi Vvoicu (Aluplast), Annie i Arturowi Gatkowskim (ArtDent), Bogdanowi Goworowskiemu (BMG Goworowski), Annie i Piotrowi Szczerków (Pellet Energy i Drog Bruk), Rafałowi Pietrzakowi (Car Net Polska), Ewelinie Żeromińskiej i Michałowi Brzezińskiemu, (EVE Energy), Vladimirowi Kalenskiemu (Janeba Time, dystrybutor Festiny), Pawłowi Majewskiemu (forBET), Łukaszowi Paszkiewiczowi (Kantor dla Firm), Robertowi Jagiełłowiczowi (MOSiR Zielona Góra), Tomaszowi Cerbińskiemu (Polpora), Geaorge’owi Marianowi Christescu (Polski Holding Hotelowy), Romanowi Tulwimowi (Recman), Witoldowi Dudzińskiemu (Rehasport), Anecie Bedus (Solano), Stanisławowi Bogackiemu (Solar Company), Adamowi Sylwestrzakowi (Strefy Tenisa), Marcinowi Forysiowi (Supra Brokers), Pawłowi Wójcikowi (Polsat Sport), Januszowi Tomaszewskiemu (Wody Mineralne Jantar).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Krzysztof Bobala. Jak się tworzy najlepszy challenger świata", "date": "\n\t\t\t\t\t\t\t\t\t\t17 września, 2021\t\t\t\t\t", "text": [" ", ", ", " ", " ", "– Pan zadał standardowe pytanie, a moja odpowiedź będzie prozaiczna. ", " Jestem z tego pokolenia, które wychowało się na sukcesach Wojtka Fibaka z lat 70. Mając 12-14 lat w rodzinnym Szczecinie spotykałem się z kolegami. Graliśmy w kometkę na podwórku, a jak się udało, to na asfaltowym boisku. Był jeden ważny moment, a w zasadzie – jak Pan to określił – impuls, który wpłynął, że bardziej się zaangażowałem i zamieniłem kometkę na tenis. Obejrzałem w telewizji mecz Adriano Panatty. Byłem pod takim wrażeniem gry Włocha, że powiedziałem sobie: „zaczynam treningi”. Wpierw trafiłem do sekcji tenisowej Czarnych Szczecin, a następnie SKT. Wielkich wyników nie osiągnąłem ", ", ale na ówczesnej Spartakiadzie Młodzieży wystartowałem.", "– Zacząłem studia na Politechnice Szczecińskiej i zostałem zawodnikiem sekcji… badmintona. W rozgrywkach ligowych reprezentowałem uczelnię pięć lat, a studiowałem ponad dziesięć ", ". Trochę przedłużyłem swoją edukację, ale był to świadomy zabieg. W latach 80. mało kto chciał odbyć zasadniczą służbę wojskową. Ja też. Skończyły się studia, skończyła się gra w badmintona i wróciłem do źródła, do tenisa. W tym czasie zaczęła także kiełkować w mojej głowie myśl o założenie agencji reklamowej. Czułem w sobie biznesową żyłkę i chyba dobrze wybrałem.", "– Młodość ma swoje prawa. Wyznaczyłem sobie cele, do których dążyłem, choć oczywiście nie udało się nie popełnić błędów. Agencja Reklamowa, którą założyłem z kolegą, zaczęła działać w październiku 1990 roku. Zawsze lubiłem dużo mówić, mam to zresztą do dzisiaj ", "więc nie może dziwić, że zostałem prezenterem muzycznym. Współpracowałem z Polskim Stowarzyszeniem Jazzowym i klubami studenckimi. Zajmowaliśmy się organizacją imprez. Nie traciłem także kontaktów z przyjaciółmi z kortów. To zaowocowało fajnym projektem. Z firmy Masters, która wtedy budowała korty w całej Polsce, padło pytanie, czy Agencja może pomóc przy organizacji Grand Prix Polski PKO Szczecin. Jesienią 1991 roku zadebiutował turniej, w którym zagrali m.in. Katarzyna Teodorowicz i Lech Sidor. Znaleźli się sponsorzy i załatwiliśmy, jak na tamte czasy godne, nagrody, np. dobrej marki telewizory. Turniej i jego przygotowanie nie przeszły bez echa. Pozytywne opinie skutkowały tym, że dostaliśmy od firmy Solo (zajmowała się handlem paliwami – przyp. red.) propozycję zorganizowania zawodowego turnieju kobiet w Gryfinie. Wtedy też poznałem Mirosława Skrzypczyńskiego, obecnego prezesa Polskiego Związku Tenisowego, który był związany z gryfińskim obiektem. Turniej z pulą nagród 10 tysięcy dolarów, która dzisiaj nie robi żadnego wrażenia, miał być wielka imprezą. Obiecywaliśmy sponsorom „złote góry’. Były nawet specjalne autobusy ze Szczecina, które miały dowozić kibiców. Niestety, trybuny świeciły pustkami. Była klapa. Nigdy więcej nie popełniłem podobnego błędu. Gryfino było nauczką na całe zawodowe życie. Na szczęście szefowie firmy Solo nie zniechęcili się i podjęli decyzję: „Działamy dalej”.", "– Przede wszystkim ciężkiej pracy. Ale nie mogę nie wspomnieć o jednej ważnej dla mnie sprawie. Wróciłem do regularnej gry w tenisa. Zaangażowałem się w rozgrywki ligowe. Redagowałem nawet tenisowy dodatek do „Głosu Szczecińskiego” i Magazyn Tenisowy w Radio Szczecin. Zawodowy turniej kobiet rozwijał się z każdym rokiem. Pamiętam, jak wspólnie z nieodżałowanym Wojtkiem Nowosielskim (redaktor w „Rzeczpospolitej”, autor książki „Białe linie kortu” – przyp. red.), który był szefem biura prasowego, co rusz wymyślaliśmy nowe pomysły, by przyciągnąć uwagę. Przykład: zostały przygotowane specjalne zaproszenia na turniej. Wewnątrz każdego z nich były płatki róży, które zostały skropione perfumami firmowanymi przez Gabrielę Sabatini. My nie tylko pracowaliśmy, ale bawiliśmy się takimi projektami, które przy okazji wpływały na pozytywny wizerunek turnieju. Warto dodać, że na kortach w Szczecinie gościły najlepsze w tym czasie polskie tenisistki – Magdalena Grzybowska i Ola Olsza, a sam turniej zyskał pulę nagród 50 tys. dolarów. Tak było do 1996 roku, kiedy firmę Solo przejęło konsorcjum J&S i przeniosło imprezę do Warszawy. Zawody odbywał się do 2007 roku, przeważnie na początku maja, na kortach Warszawianki, ale już bez mojego udziału.", " – Szybko mnie Pan rozszyfrował… Rok 1993 to inauguracja cyklu czterech „satelitów” dla mężczyzn. To były turnieje międzynarodowe niższej rangi. Nasze, które odbywały się w Szczecinie, Olsztynie, Gdańsku i Sopocie miały łączną pulę nagród 25 tys. dolarów. I w tym momencie znów pojawia się na horyzoncie szczecińska spółka Masters, która specjalizowała się w budowie obiektów sportowych. Pracował w niej wówczas Grzegorz Bargielski i Irek Maciocha (obecnie związany z marką Babolat – przyp. red.). Razem przystąpiliśmy do finalizacji tego projektu. Wsparł nas, obsługiwany przez Bono promocyjnie, Pomorski Bank Kredytowy (obecnie Pekao S.A. – przyp. red.). Były trzy edycje „satelitów”. Dyrekcja banku, który był głównym sponsorem, była na tyle zadowolona, że w 1996 roku zadebiutował challenger 50 tys. dolarów plus hospitality. W kolejnych latach wzrastała pula nagród i zmieniał się zarząd banku, a ja za każdym razem musiałem tłumaczyć o co chodzi. Bywały nawet zabawne momenty. Meldowałem się w gabinecie dyrekcji, a moi rozmówcy widzieli faceta „trzepniętego” na punkcie tenisa, który z błyskiem w oku mówi o turnieju. Jestem przekonany, że w trakcie rozmowy dyskretnie szukali w Internecie informacji na mój temat.", "– Tak, w Szczecinie mamy super publiczność. To nie jest wyłącznie kurtuazja w stosunku do mojego rodzinnego miasta. Fani licznie pojawiali się nawet w poniedziałki, kiedy rozpoczynaliśmy turniej, a nie było jeszcze w planie meczów tych najbardziej oczekiwanych nazwisk. Już w drugim roku challengera postanowiliśmy dostawić tymczasowe trybuny na 2 tysiące miejsc. Założyłem się z kolegą o butelkę whisky, że nie uda się ich zapełnić. Przegrałem, i to był najprzyjemniejszy przegrany zakład w moim życiu. Z czasem wprowadziliśmy wieczorne sesje przy sztucznym oświetleniu. Mecze zaczynają się o godz. 19 i nie muszę mówić, że każde miejsce jest zajęte. Szpilki nie można wcisnąć. Warto podkreślić, że obecnie pojedynki może oglądać 3,5 tysiąca osób.", "– Ten pierwszy raz zawsze się pamięta ", ". Mam niezwykłe wspomnienia z inauguracyjnej imprezy z 1996 roku. Na liście startowej pojawiło się nazwisko Jimy Szymanski. Tenisista z Wenezueli podbił serce publiczności, szczególnie pań. Jak samo nazwisko wskazuje, jego przodkowie byli Polakami, ale był to również niezwykle ujmujący i przystojny facet. A kiedy zagrał, na dodatek nienagannie, utwór Chopina na fortepianie, został osobowością turnieju. Dziewczyny po każdym jego meczu wyrywały sobie ręczniki, żeby zdobyć choć jedną kroplę jego potu. W kolejnych latach przyjeżdżali do Szczecina tenisiści, którzy mieli wielkie nazwiska, a splot życiowych okoliczności sprawił, że odbudowywali formę podczas naszego turnieju, bądź dopiero rozpoczynali marsz w górę rankingu ATP. Mieliśmy możliwość podziwiać Hiszpana Juana Carlosa Ferrero, który w swojej karierze ma triumf na kortach Rolanda Garrosa, Staną Warinkę, Gaela Monfilsa czy Davida Ferera. Turniej wygrywali Nikolay Davidienko, Nicolas Massu i Pablo Cuevas. Bezwzględnie świetnym finałem był ten z 2017 roku. To chyba mój ukochany mecz o tytuł, jaki widziałem. Richard Gasquet pokonał w nim Floriana Mayera z Niemiec. Francuz otrzymał od nas w ostatniej chwili „dziką kartę”, po odpadnięciu z US Open. Na decydującym pojedynku była w loży VIP wiceprezes ATP, która przyjechała do Europy ze Stanów. Było tylu chętnych do obejrzenia tego spotkania, że zabrakło nawet miejsc stojących. Szkoda, że nigdy w finale singla nie zobaczyliśmy Polaków. Najwyżej, bo do półfinałów, dotarli Łukasz Kubot i Jerzy Janowicz. Dużo lepiej biało-czerwoni prezentowali się w rywalizacji deblistów. Trzy razy triumfowali na kortach przy Wojska Polskiego Mariusz Fyrstenberg i Marcin Matkowski. No i piękny moment, kiedy popularny „Frytka” postanowił zakończyć karierę tenisową na naszym obiekcie.", "Bardzo się rozgadałem, ale ostrzegałem ", ". Muszę wspomnieć jednak o jeszcze jednej wizycie ważnego gościa. Wraz z tatą przyjechała do Polski Karolina Woźniacka, która w 2011 roku była u szczytu kariery (nr 1 WTA). Udało się namówić Dunkę, żeby odwiedziła też Szczecin. Miałem dobre relacje ze współwłaścicielem sieci Netto, która należy do duńskich biznesmenów. Namówiłem kolegę, żeby zasponsorował pobyt Karoliny. Udało się. Jakie było moje zaskoczenie, kiedy na spotkanie z fotoreporterami tenisistka przyszła w żółtej koszulce, czyli w barwach sieci Netto. Kochana dziewczyna…", "– W pierwszych edycjach challengera te proporcje określiłbym następująco: tenis 80 procent i reszta 20 procent Obecnie kształtuje się to zupełnie inaczej: 40 procent tenis, 60 procent biznes i pozostałe elementy, w tym tak ważna dla mnie część artystyczna. Turniej tenisowy artystów to obowiązkowy akcent, podobnie jak wieczorne koncerty. W pamięci utkwił mi recital Grzegorza Turnau, który po jego zakończeniu rozlewał gościom wino z winnicy Turnau. Nasz turniej to w dużej mierze popularne miejsce spotkań ważnych ludzi, polityków, samorządowców, biznesmenów. Dwa nazwiska muszą paść w tym miejscu. Bardzo nam pomógł w rozwinięciu biznesowej części tego projektu były premier i prezes Banku Pekao SA Jan Krzysztof Bielecki. Nie sposób nie powiedzieć też o wielkim wsparciu miasta Szczecin i prezydenta Piotra Krzystka, który sam jest wielkim miłośnikiem tenisa.", "– Myślę, że tak. Tę nagrodę otrzymaliśmy trzykrotnie. W roku 2002, 2016 i 2019. Za każdym razem człowiek się wzruszał, bo to wyróżnienie przyznaje środowisko, tenisiści. To wielka sprawa. Za pierwszym razem pojechaliśmy do Paryża. Wielka uroczystość w hali Bercy, gdzie rozgrywany był turniej ATP 1000. Nagrodę wręczali nam Andy Roddick i Gustavo Kuerten, a brawa dostaliśmy m.in. od Federera, Safina, Kafelnikova. Szkoda, że w ubiegłym roku ze względu na pandemię nie mogliśmy brać udziału w podobnej uroczystości.", "– Działam wspólnie z żoną Agnieszką, bez której trudno byłoby to wszystko ogarnąć i spiąć. Kilka lat temu dołączył do zespołu syn Kacper. Zacznę od tenisa. Od dwóch lat organizujemy wspólnie z Polskim Związkiem Tenisowym cykl turniejów LOTOS PZT Polish Tour. To dobra promocja dyscypliny, ale przede wszystkim możliwość pokazania i konfrontacji młodych polskich zawodników z reprezentantami innych krajów. W tym roku w ramach cyklu jest przewidzianych aż 13 turniejów. Tak przygotowujemy też eventy artystyczne. Ostatnio wspieraliśmy Radka Bieleckiego z Kabaretu Neo-Nówka w przygotowaniu Zimowych Mistrzostw Polski Artystów w tenisie. Byliśmy też głównymi organizatorami Mistrzostw Europy w Pływaniu i w Kolarstwie Torowym. Działamy na wielu polach.", " – Nie do końca. Prawdą jest, że mój syn zaszczepił we mnie zainteresowanie tą dyscypliną sportu. Nie ukrywam też, że coraz częściej jestem gościem na polu golfowym. Nie uciekamy jednak także od rodzinnego debla na korcie. No i w końcu muszę się zabrać za kompleksowe posegregowanie moich zbiorów tenisowych: mam ponad 120 książek o tej tematyce w języku polskim i ponad 200 drewnianych rakiet. Żona nie daje mi spokoju w tym temacie i pyta: Kiedy zrobisz z tym porządek?", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Miedwiediew mistrzem US Open. Djoković bez historycznych osiągnięć", "date": "\n\t\t\t\t\t\t\t\t\t\t17 września, 2021\t\t\t\t\t", "text": ["– Dam  serce, ciało i głowę. Finał US Open zagram tak, jakby to był ostatni mecz w życiu – mówił przed decydującym spotkaniem Novak Djoković, który stał przed szansą sięgnięcia po rekordowy 21. tytuł wielkoszlemowy w grze pojedynczej mężczyzn oraz skompletowania Klasycznego Wielkiego Szlema (wygranie w jednym roku wszystkich turniejów wielkoszlemowych), czego dokonało w historii tylko dwóch tenisistów.", "Upragnionego celu Serb jednak nie osiągnął, przegrywając niedzielny finał zdecydowanie. Tego dnia wyraźnie lepszy był rozgrywający kapitalny mecz Danił Miedwiediew. Rosjanin mówił przed spotkaniem, że ma sposób na pokonanie Djokovicia i jak się okazało, nie były to słowa rzucane na wiatr.", "Novak Djoković, który w nowojorskim turnieju tylko w II rundzie nie stracił seta, zaś w III i IV rundzie, a także w ćwierćfinale i półfinale przegrywał pierwszą partię, również finału nie rozpoczął dobrze. Serb już w gemie otwarcia, mimo prowadzenia 40:15 został przełamany i strat już nie odrobił. Wcześniej, z wyjątkiem czwartego seta półfinału, za każdym razem był w stanie od drugiej partii zdominować rywali, ale tym razem stało się inaczej, gdyż to Rosjanin dominował na korcie. W secie drugim coraz bardziej był poirytowany Djoković. Kiedy zmarnował przy prowadzeni 2:1 break pointa roztrzaskał rakietę i został ukarany ostrzeżeniem, lecz i takie “rozładowanie napięcia” nie pomogło, gdyż za chwilę oddał podanie i losów partii już nie odwrócił. Świetnie dysponowany, od początku maksymalnie skoncentrowany Miedwiediew, dopiero w secie trzecim prowadząc 5:2 z podwójnym przełamaniem chyba jedyny raz w tym meczu okazał moment słabości, gdy mając piłkę meczową popełnił dwa kolejne podwójne błędy serwisowe, chwilę później tracąc swój serwis. Serb następnie poprawił wynik na 4:5, ale na więcej Rosjanin już nie pozwolił. Choć w 10. gemie prowadząc 40:15 Miedwiediew przy drugiej piłce meczowej znowu popełnił podwójny błąd serwisowy, za chwilę wygrywającym serwisem zakończył spotkanie i mógł się cieszyć z pierwszego w karierze wielkoszlemowego tytułu.", "Djoković i Miedwiediew zmierzyli się w niedzielę po raz dziewiąty. Spośród wcześniejszych ich spotkań pięć wygrał Serb, trzy Rosjanin, przy czym Danił dotąd zwyciężał tylko w meczach do dwóch wygranych setów. Natomiast oba spotkania w turniejach wielkoszlemowych przegrał, ponosząc porażki w IV rundzie Australian Open 2019 i w finale AO 2021. Teraz wziął rewanż i to w meczu, który dla Djokovicia miał szczególne znaczenie, miał mu bowiem zapewnić dwa historyczne wyczyny.", "Chociaż w rywalizacji mężczyzn w US Open 2021 nie brakowało sensacyjnych rozstrzygnięć, a rewelacjami byli 18- letni Hiszpan Carlos Alcaraz i 25-letni Holender Botic van de Zandschulp, którzy dotarli do ćwierćfinału oraz 20-letni Amerykanin Jenson Brooksby, który odpadł w 1/8 finału, ostatecznie górą byli faworyci. W finale spotkali się lider i wicelider rankingu ATP. Zwyciężył ten drugi. Novak Djoković, przynajmniej na razie, nie został samodzielnym liderem w liczbie wielkoszlemowych tytułów w grze pojedynczej mężczyzn (podobnie jak Szwajcar Roger Federer i Hiszpan Rafael Nadal ma ich w dorobku 20). Nie zdołał również jako trzeci tenisista w historii skompletować Klasycznego Wielkiego Szlema, a więc triumfować w jednym roku we wszystkich czterech turniejach wielkoszlemowych (Australian Open, French Open, Wimbledon, US Open). Dokonali tego jak dotąd tylko Amerykanin Don Budge (1938) oraz dwukrotnie Australijczyk Rod Laver (1962 jeszcze przed Erą Open oraz 1969, już w Erze Open). O ten wyczyn 34-letniemu obecnie Serbowi może być już bardzo trudno. Przed szansą, którą zmarnował w niedzielę, może już więcej nie stanąć. Nic dziwnego, że po porażce miał w oczach łzy.", "Natomiast Danił Miedwiediew jest trzecim rosyjskim tenisistą z tytułem wielkoszlemowym w grze pojedynczej mężczyzn. Przed nim turnieje Wielkiego Szlena wygrywał Jewgienij Kafieknokow, mistrz French Open 1996 oraz Australian Open 1999 i Marat Safin – mistrz US Open 2000 oraz Australian Open 2005.", "Kolejności na dwóch czołowych miejscach w rankingu ATP turniej US Open 2021 nie zmienił. Prowadzi Djoković przed Miedwiediewem.", "Przed finałem mężczyzn odbył się finał gry podwójnej kobiet. Po tytuł sięgnęła para australijsko-chińska Samantha Stosur/Shuai Zhang (14) pokonując parę amerykańską Cori Gauff)/Catherine McNally (11) 6:3, 3:6, 6:3. Mecz był bardzo wyrównany, a amerykańskie nastolatki nie wykorzystały wielu okazji, by spotkanie potoczyło się po ich myśli. Kluczowy był siódmy gem decydującego trzeciego seta, w którym reprezentantki USA prowadząc 40:15 nie wykorzystały szans na przełamanie serwisu rywalek. Stosur i  Zhang zdołały się wybronić, po czym „poszły za ciosem” przełamując podanie przeciwniczek i w kolejnym gemie zapewniły sobie wygraną, choć znowu broniły break pointów.", "Samantha Stosur i Shuai Zhang zdobyły współnie drugi wielkoszlemowy tytuł, po triumfie w Australian Open 2019. Dla Stosur jest to drugi deblowy tytuł wywalczony w Nowym Jorku, jako, że w 2005 roku była najlepsza na kortach Flushing Meadows grając w parze z Amerykanką Lisą Raymond, z którą wygrała także French Open 2006. Australijka ma ponadto jeden tytuł w grze pojedynczej, który zdobyła wygrywając US Open 2011 oraz trzy tytuły w grze mieszanej.", "gra pojedyncza mężczyzn: Danił Miedwiediew (Rosja)", "gra podwójna mężczyzn: Rajeev Ram (USA)/Joe Salisbury (Wielka Brytania).", "gra pojedyncza kobiet: Emma Raducanu (Wielka Brytania)", "gra podwójna kobiet: Samantha Stosur (Australia)/Shuai Zhang (Chiny).", "gra mieszana: Desirae Krawczyk (USA)/Joe Salisbury (Wielka Brytania).", "W rywalizacji juniorów triumfował Hiszpan Daniel Rincon wygrywając w finale  :2, 7:6 (6) z najwyżej rozstawionym Chińczykiem Shang Junchengiem, który w drugim secie, w 10. gemie, nie wykorzystał  przy własnym podaniu czterech setboli.", "Mistrzynią US Open 2021 juniorek została Amerykanka Robin Montgomery, po finałowym zwycięstwie 6:2, 6:4 z Białorusinką Kristiną. Dmitruk.", "W grze podwójnej juniorów zwyciężyli Francuz Max Westphal i Chak Lam Coleman Wong  z Hongkongu, pokonując w finale parę ukraińsko-bułgarską Viaczeslav Belinskyj/Petr Nesterov 6:3, 5:7, 10-1.", "W grze podwójnej juniorek finał był wewnętrzną sprawą młodych tenisistek USA. W decydującym meczu para Ashlyn Krueger/Robin Montgomery wygrała z parą Reese Brantmeier/Elvina Kaleva 5:7, 6:3, 10-4.", "– Nie wyobrażałam sobie siebie w finale, ale chciałam zagrać dobrze, ponieważ to mój ostatni wielkoszlemowy turniej juniorski. Moja rodzina, która mieszka w Nowym Jorku, przyszła mnie zobaczyć. Moja mama, babcia i ciocia przyjechały z Waszyngtonu, a ja uwielbiam grać przed nimi – wyznała 17-letnia podwójna mistrzyni turnieju juniorek.", "Przypomnieć tylko można, że w Nowym Jorku występowali również polscy juniorzy. W grze pojedynczej Maks Kaśnikowski odpadł w 1/8 finału, wcześniej wygrywajac jedno spotkanie (w pierwszej rundzie miał wolny los), a Aleksander Orlikowski nie przebrnąl pierwszej rundy. W grze podwójnej Polacy wygrali wspólnie jeden mecz.", "W gronie triumfatorów US Open 2021 mamy dwa małe polskie akcenty. Ojcem Desirae Krawczyk jest Polak, a Stosur, to polskie nazwisko. Polakiem jest dziadek Samanthy Stosur.", "Niesamowite wyczyn Brytyjki Emmy Raducanu odbił się bardzo szerokim echem. Historyczne osiągnięcie 18-letniej Emmy Raducanu, która triumfowała w turnieju bez straty seta rozpoczynając występy w Nowym Jorku od kwalifikacji (to pierwszy taki przypadek w turniejach wielkoszlemowych), zostało docenione przez brytyjski dwór królewski. Królowa Elżbieta II, pogratulowała Emmie Raducanu wielkiego triumfu. “Przesyłam ci moje gratulacje z okazji Twojego sukcesu. To niezwykłe osiągnięcie w tak młodym wieku i jest świadectwem Twojej ciężkiej pracy i poświęcenia”- czytamy w oświadczeniu. “Nie mam wątpliwości, że twoje wybitne wyniki i Twoja przeciwniczka Leylah Fernandez zainspirują następne pokolenie tenisistów.” – czytamy w liście od królowej Elżbiety II.", "Sukces Raducanu docenił również premier Boris Johnson. “Co za rewelacyjny mecz! Ogromne gratulacje dla Emmy Raducanu. Wykazałaś się niezwykłymi umiejętnościami, opanowaniem i odwagą. Wszyscy jesteśmy z ciebie ogromnie dumni.” – napisał na Twitterze szef brytyjskiego rządu.", ": Krzysztof Maciejewski", ".: US Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Majchrzak bez tytułu", "date": "\n\t\t\t\t\t\t\t\t\t\t19 września, 2021\t\t\t\t\t", "text": ["Przed rozpoczęciem meczu było wiadomo, że niedzielny finał Pekao Szczecin Open będzie historyczny. Odkąd turniej zalicza się do prestiżowego grona imprez challengerowych (rok 1996), w pojedynku o tytuł singlowy nigdy nie brał udziału Polak. Najbliżej byliśmy trzynaście lat temu. W roku 2008 w półfinałach znaleźli się Jerzy Janowicz oraz Łukasz Kubot, ale obaj ulegli wówczas wyżej notowanym rywalom.", "Finały Pekao Szczecin Open przyzwyczaiły już do tego, że przyciągają na trybuny bardzo wielu kibiców. Nie inaczej było tym razem. Obiekt wypełnił się do ostatniego krzesełka, ponieważ każdy sympatyk tenisa chciał być częścią tego historycznego wydarzenia. Punktualnie o godzinie 12. zawodnicy zameldowali się na korcie i można było startować z wielkim finałem.", "Ten rozpoczął się dla naszego zawodnika nieco problematycznie. Polak stracił własny serwis w gemie otwarcia i Kolar błyskawicznie uciekł na 2:0. Niesiony dopingiem kibiców Majchrzak szybko opanował jednak sytuację, odpowiedział przełamaniem i zrobiło się remisowo. Losy tej części spotkania rozstrzygnęły się w samej końcówce. Przy stanie 6:5 aktualny mistrz Polski miał kilka szans na objęcie prowadzenia w meczu, ale nie wykorzystał żadnej z pięciu piłek setowych. Kolar obronił swoje podanie, doprowadził do tie-breaka i triumfował w nim 7:4.", "Druga partia przyniosła dalszą zaciętą rywalizację. Zawodnicy popisywali się efektownymi uderzeniami, a publiczność mogła być zadowolona z poziomu sportowego, jaki prezentowali na korcie obaj finaliści. Na pierwsze przełamanie trzeba było czekać do szóstego gema. Czech odebrał serwis Majchrzakowi i odskoczył na 4:2. Polak, który nagle znalazł się dwa gemy od przegrania spotkania, zerwał się do odrabiania strat i szybko wyrównał na 4:4. Niestety, ostatnie słowo w tym meczu należało do Czecha. Kolar odebrał naszemu zawodnikowi podanie w dwunastym gemie i zamknął pojedynek wynikiem 7:6 (4), 7:5.", "– Trzeba przyznać, że Zdenek zagrał dziś kapitalnie i był zwyczajnie lepszy ode mnie. Zasłużył na zwycięstwo, ale mam nadzieję, że dopadnę go następnym razem. Sam turniej był dla mnie naprawdę piękną przygodą i chciałbym szczególnie podziękować kibicom, którzy dopingowali mnie przez cały tydzień. To nie jest przypadek, że Pekao Szczecin Open otrzymuje nagrody dla najlepszego turnieju challengerowego na świecie. Bycie tu zawsze jest wielką przyjemnością i mam nadzieję, że w kolejnych latach wszystko poukłada się w taki sposób, że znów będę mógł przyjechać do Szczecina – powiedział podczas ceremonii wręczenia nagród Majchrzak.", "Chwilę później odbyła się także konferencja prasowa, w której wziął udział nowy mistrz turnieju Pekao Szczecin Open. – Ten rok jest dla mnie absolutnie wyjątkowy. W poprzednich latach często dochodziłem do drugich rund czy ćwierćfinałów kolejnych turniejów, ale nie byłem w stanie wykonać tego ostatniego kroku. Teraz coś się zmieniło, częściej wygrywam i efekty tego widać w rankingu ATP. Cieszę się, że tytuł mistrzowski w Szczecinie pozwoli mi wejść do TOP 150 i mam nadzieję, że nie jest to jeszcze moje ostatnie słowo – cieszył się szczęśliwy Kolar.", "Zwycięzcami w grze podwójnej turnieju w Szczecinie okazali się Meksykanin Santiago Gonzalez oraz Argentyńczyk Andres Molteni.", "Sobotni mecz o tytuł od początku zapowiadał się fascynująco, ponieważ w finale spotkały się dwie najwyżej rozstawione pary. Naprzeciw wspomnianych Gonzaleza i Molteniego (nr 1) stanęli Szwed Andre Goransson oraz Amerykanin Nathaniel Lammons (nr 2).", "Pierwsze dwa sety miały niemal bliźniaczy przebieg. W inauguracyjnej partii lepsi o dwa przełamania byli Goransson i Lammons (6:2), w drugiej Gonzalez i Molteni (6:2). Oba duety wszystko co najlepsze pozostawiły jednak na mistrzowski tie-break. W tym sytuacja zmieniała się bardzo dynamicznie, a obie strony miały na zmianę piłki meczowe. Ostatecznie, po długiej walce na przewagi, minimalnie lepsi okazali się Meksykanin i Argentyńczyk, którzy triumfowali 2:6, 6:2, 15:13.", "– Wieczorne mecze w Szczecinie mają fantastyczny klimat i przychodzi na nie bardzo dużo kibiców. Uwielbiam ten turniej oraz warunki, jakie tu panują. Śmiało można go porównywać z imprezami rangi ATP. Warto też zwrócić uwagę na to, jak mocna była tegoroczna drabinka. To mój drugi tytuł mistrzowski w tym miejscu, więc zawsze chętnie wracam do Szczecina. Na terenie obiektu dzieje się naprawdę dużo, jest też wiele atrakcji, które przyciągają fanów na korty – mówił podczas pomeczowej konferencji Molteni.", "Za zwycięstwo w Pekao Szczecin Open debliści otrzymają po 125 punktów rankingowych oraz 9 300 dolarów do podziału.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek, Linette i Hurkacz wracają do gry", "date": "\n\t\t\t\t\t\t\t\t\t\t18 września, 2021\t\t\t\t\t", "text": ["Najlepsza obecnie polska tenisistka uczestniczyć będzie w turnieju WTA Tour Premier Series 500 (hala, nawierzchnia twarda) w czeskiej Ostrawie. Ten turniej odbędzie się w dniach 20-26 września dopiero po raz drugi. W roku 2020 pierwszą edycję wygrała Białorusinka Aryna Sabalenka, obecna wiceliderka rankingu WTA, wygrywając w finale ze swoją rodaczką Viktorią Azarenką.", "Obsada imprezy jest bardzo mocna. Na liście zgłoszeń znalazły się między innymi Karolina Pliskova (4. WTA, Czechy), brązowa medalistka niedawnych Igrzysk XXXII Letniej Olimpiady w Tokio Elina Switolina (6. WTA, Ukraina), Iga Świątek (8. WTA), mistrzyni French Open 2021 Barbora Krejcikova (9. WTA, Czechy), złota medalistka z Tokio w grze pojedynczej i srebrna w grze podwójnej Belinda Bencić (12. WTA, Szwajcaria), czy finalistka Wimbledonu 2021 Anastazja Pawluczenkowa (15. WTA, (Rosja).", " – Mam nadzieję, że będziecie mi kibicować, jeśli nie na żywo, to przed telewizorami, a jeśli macie ochotę wybrać się do Ostrawy, to bilety można zakupić na stronie jtbanaopen.cz- zachęca kibiców Iga Świątek. To rzeczywiście duża szansa, żeby “na żywo” zobaczyć najlepszą polską tenisistkę, bo przecież Ostrawa leży bardzo blisko polsko-czeskiej granicy.", "Dodajmy jeszcze, że w Ostrawie w turnieju głównym w grze podwójnej wystąpi Alicja Rosolska, której partnerką będzie Rumunka Cristina-Andreea Mitu.", "Do dwustopniowych kwalifikacji przystąpiły ostatecznie aż trzy reprezentantki Polski: Magda Linertte (52. WTA), Katarzyna Kawa (154. WTA) oraz Katarzyna Piter (451. WTA). Do decydującej rundy awansowały Linette oraz Kawa. Los sprawił, że w tej fazie eliminacji dojdzie do spotkania Polek. Linette zmierzy się z Kawą. ", "Spośród reprezentantek Polski jako pierwsza wyszła w sobotę na kort tenisistka Grunwaldu Poznań Katarzyna Piter, której rywalką była wielokrotna deblowa partnerka Magdy Linette Amerykanka Bernarda Pera (90. WTA). Piter nie nawiązała walki z przeciwniczką przegrywając zdecydowanie 0:6,1:6.", "Katarzyna Kawa (154 WTA) zmierzyła się w sobotnie popołudnie z wyżej notowaną Japonką Misaki Doi (102. WTA). Polka rozegrała bardzo dobry mecz dość niespodziewanie odnosząc zwycięstwo 6:2.6:4. Najbardziej emocjonująca była końcówka spotkania. W ósmym gemie drugiego seta Katarzyna Kawa serwowała po wygraną, ale straciła podanie. Do dramatycznej końcówki jednak nie doszło, bo wprawdzie Japonka zdobyła jeszcze jednego gema, ale w gemie 10. Katarzyna Kawa dokończyła mecz, nie oddając rywalce ani jednego punktu.", "Tylko Magda Linette miała w sobotę rywalkę niżej klasyfikowaną, druga obecnie polska tenisistka zmierzyła się bowiem z reprezentantką Indii Rutują Bhosale (475. WTA). Zawodniczka AZS Poznań nie miała kłopotów z pokonaniem takiej przeciwniczki wygrywając pewnie 6:0, 6:1.", "Hubert Hurkacz (13 ATP) w tym samym czasie grać będzie we Francji w Metz, gdzie odbywać się będzie turniej Moselle Open (ranga ATP 250, hala nawierzchnia twarda). Hubi ma zagrać także w grze podwójnej, w parze z Janem Zielińskim.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Wygrana Majchrzaka i porażka turniejowej „jedynki”", "date": "\n\t\t\t\t\t\t\t\t\t\t14 września, 2021\t\t\t\t\t", "text": ["Polak był faworytem wtorkowego pojedynku i trzeba przyznać, że z tej roli wywiązał się wzorowo. W pierwszym secie dyktował warunki na korcie, odebrał rywalowi podanie i pewnie zwyciężył 6:3. W drugiej partii nerwów było jednak zdecydowanie więcej. Nasz reprezentant stracił przewagę (prowadził już 4:2 w gemach) i ostatecznie o losach tej części meczu musiał decydować tie-break. W tym Majchrzak wyszedł na prowadzenie 5:0, ale ambitny Włoch znów odrobił straty i trzeba było grać na przewagi. Wojnę nerwów ostatecznie wygrał jednak Polak i to właśnie on zameldował się w drugiej rundzie z wynikiem 6:3, 7:6 (7).", " – Przegrałem z tym rywalem dwa lata temu, więc wiedziałem, że czeka mnie dzisiaj naprawdę trudny mecz. Cieszę się, że zwyciężyłem, a w kluczowym momencie drugiego seta utrzymałem nerwy na wodzy i zdołałem domknąć tie-breaka. Teraz czeka mnie środowy mecz z Roberto Carballesem Baeną, z którym mierzyłem się już trzykrotnie. Ostatnie dwa mecze padły jego łupem, więc będę robił wszystko, aby wyrównać stan naszej rywalizacji. Znamy się całkiem dobrze, więc raczej nie ma mowy o wzajemnym zaskakiwaniu się na korcie. Wiem, co muszę zrobić i postaram się zagrać mądrze oraz skutecznie – mówił po meczu Majchrzak.", "Wcześniej kibice w Szczecinie byli świadkami sporej niespodzianki. Albert Ramos-Vinolas, który w Szczecinie grał dzięki „dzikiej karcie” jest notowany na 47. miejscu w rankingu ATP i na koncie ma trzy triumfy w imprezach tej rangi, z czego ostatni w tym roku w Estoril. Ramos-Vinolas przegrał ze swoim rodakiem Nicolą Kuhnem 6:1, 4:6, 4:6.", "Doświadczony 33-latek w 2017 roku był nawet 17. rakietą świata, a rok wcześniej dotarł do ćwierćfinału Rolanda Garrosa. Dwa lata temu w Pekao Szczecin Open grał w półfinale, będąc również najwyżej rozstawionym tenisistą.", "W I rundzie trafił na swojego rodaka, 12 lat młodszego Nicolę Kuhna, który do turnieju głównego trafił z eliminacji. Urodzony w Innsbrucku tenisista ma niemieckie korzenie, ale reprezentuje Hiszpanię. W 2017 roku, mając 17 lat, sięgnął po tytuł w dużym challengerze w Brunszwiku. Później grał jeszcze w dwóch finałach i triumfował w sierpniu 2019 roku w Segovii.", "Od tamtej pory jego kariera nieco się zatrzymała, ale po tym, co pokazał w eliminacjach można było liczyć, że powalczy z faworyzowanym Vinolasem. Pierwszy set zupełnie na to nie wskazywał. Znacznie bardziej ograny na światowych kortach tenisista zupełnie zdominował wydarzenia.", "Nicola Kuhn nieco się uspokoił, zaczął być bardziej regularny. Obaj zawodnicy stali daleko za linią kortu, grali szybko, zmieniali kierunki. Kibicom bardzo podobała się odwaga 20-latka. W końcu udało mu się przełamać przeciwnika i poszedł za ciosem, wyrównując stan meczu.", "Obaj zawodnicy wznieśli się na wyżyny swojej gry. Zaprezentowali znakomity tenis, ale to znacznie mniej doświadczony Kuhn wyszedł meczu zwycięsko. – To był szalony mecz, bo nigdy nie grałem przeciwko graczowi z Top 50. Wiedziałem, co muszę zrobić, żeby wygrać. Od drugiego seta grałem na większym luzie, bez kompleksów i nie pozwalałem rywalowi przejmować inicjatywy – mówił po meczu 20-latek.", "Moim celem jest zagrać każdy mecz tak, jakby był moim ostatnim. Muszę dawać z siebie wszystko. Pekao Szczecin Open to najlepszy turniej, na którym miałem okazje zagrać, więc tym bardziej czuję się zmotywowany. Szkoda tylko, że komary towarzyszą nam praktycznie wszędzie! Są irytujące, ale można się do tego przyzwyczaić – zakończył.", "Kolejne tenisowe emocje na szczecińskich kortach już w środę. W akcji będzie można zobaczyć zarówno Pawła Ciasia, jak i Kamila Majchrzaka. Pierwszy powinien pojawić się na placu gry około godziny 15, drugi w okolicach godziny 19.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin. Turniej należy do cyklu LOTOS PZT Polish Tour – Narodowy Puchar Polski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maja Chwalińska wraca na kort", "date": "\n\t\t\t\t\t\t\t\t\t\t14 września, 2021\t\t\t\t\t", "text": ["“Jestem ogromnie wdzięczna za wsparcie jakie otrzymałam w ostatnim okresie tj. rodzinie, przyjaciołom, trenerowi, managerowi, BKT TEAM, psychologowi, Polskiemu Związkowi Tenisowemu, sponsorom oraz Wam kochani kibice. Na pewno pomogło mi to wrócić na kort szybciej i cieszyć się ponownie grą w tenisa. Do zobaczenia na turniejach” – napisała Maja w mediach społecznościowych.", "Maja jest mocno związana z BKT Advantage. Jej współpraca z klubem zaczęła się, gdy miała 10 lat, ale na co dzień trenowała w Dąbrowie Górniczej, z trenerem Pawłem Kałużą. Logistyką zajmował się jednak Piotr Szczypka, właściciel obiektu w Bielsku Białej i prezes stowarzyszenia w klubie Advantage: – Cały czas byliśmy więc na łączach telefonicznych. Od ponad roku Maja mieszka w Bielsku. Można zatem śmiało powiedzieć, że ona rośnie razem z naszym klubem. Maja przez ostatnie półtora roku więcej czasu spędzała w gabinetach lekarskich niż na korcie. Ona nadal ma jednak wszystko, aby zaistnieć w poważnym tenisie i szybko wrócić na miejsce, w którym była, czyli do drugiej setki rankingu WTA. I dodaje, że Maja może śmiało myśleć o czołowej trzydziestce WTA.", "Chwalińska (11 października skończy 20 lat) zresztą ogrywała już rywalki z czołówki. Ostatnio nawiązała współpracę z najlepszym polskim trenerem od przygotowania fizycznego, Mieczysławem Bogusławskim. Jej trener, Jaroslav Machovski, prowadził graczy ze światowej czołówki i doskonale wie, jak ją tam doprowadzić. To wszystko powinno wkrótce zaprocentować.", "– Do tego potrzebne jest jednak zdrowie. Bo ciężko budować ranking, jak się gra jeden turniej w miesiącu. Na szczęście teraz Maja jest w pełni sił fizycznych i psychicznych, bardzo mocno pracowała też nad przygotowaniem mentalnym. Jest tylko kwestią czasu, kiedy przełoży się to na konkretne wyniki – zaznacza Piotr Szczypka.", "Być może Maję zobaczymy walczącą o punkty do rankingu WTA Tour już pod koniec miesiąca, bo zgłosiła się do turniejów w Le Neubourgu (ITF W80), Berkeley (ITF W80) i Budapeszcie (ITF W25).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szczawno Zdrój. Polacy nie mieli sobie równych", "date": "\n\t\t\t\t\t\t\t\t\t\t17 września, 2021\t\t\t\t\t", "text": ["ITF SO’21, podobnie jak zawody U12, otrzymał honorowy patronat oraz wsparcie Polskiego Związku Tenisowego oraz Uzdrowiskowej Gminy Szczawno Zdrój. ", "– Juniorski turniej cyklu ITF to nie lada wyzwanie organizacyjne, bowiem na starcie stanęło ponad stu zawodników z różnych stron świata. Zawody rozgrywane były na dwóch obiektach, bo oprócz kortów w uzdrowisku, rywalizacja toczyła się także na wynajmowanych kortach w Parku Sobieskiego w Wałbrzychu – mówi Robert Kosiński, założyciel i główny szkoleniowiec w KT Szczawno Zdrój.", "W zmaganiach chłopców nie mieli sobie równych biało-czerwoni. Najlepszym graczem turnieju został Piotr Czaczkowski z Olsztyna, który po zaciętym finale pokonał Piotra Kusiewicza z Krakowa. Trzecie miejsca wywalczyli Oskar Grzegorzewski oraz Patryk Stokowski, obaj z Warszawy. W zmaganiach deblowych triumfowała para Palyszko/Stokowski, pokonując w finale duet Czaczkowski/Gogulski.", "W singlowym turnieju dziewcząt również dominowały Polki, a wręcz bezkonkurencyjna okazała się Zuzanna Bednarz z Rzeszowa. Drugie miejsce zajęła Daria Górska z Tczewa (obie na zdjęciu głównym), a na najniższym stopniu podium stanęły Słowaczka Karolina Krajmer oraz Laura Koralik. W dziewczęcym turnieju deblowym najlepsza okazała się para Bednarz/Koralik, która w decydującym meczu ograła duet Mackiewicz/Krajmer.", "– Zmagania w takich turniejach jak też nasz, są znakomitą okazją do zdobycia pierwszych punktów do światowego rankingu ITF Juniors, później pozwalających na start w juniorskich edycjach turniejów Wielkiego Szlema. Warto w tym miejscu wspomnieć, że triumfator ubiegłorocznej edycji szczawieńskich zawodów, Czech Jakub Mensik zdobywając w uzdrowisku pierwsze punkty rankingowe teraz mógł wystartować w juniorskim US Open – mówi Robert Kosiński.", "A w tegorocznym ITF SO wielu młodych, polskich zawodników zdobyło pierwsze punkty rankingowe. – Swoją szansę wykorzystali również nasi zawodnicy z KT Szczawno Zdrój, bowiem grający z dziką kartą Gabriel Wójcicki zapunktował w singlu, pokonując siódmego zawodnika turnieju. Kolejne punkty w deblu wywalczył też Filip Kosiński. Kolejne, bo wcześniej dobrze poradził sobie na turnieju w Puszczykowie – dodaje szkoleniowiec. Dodajmy, że Filip był jednym z najmłodszych uczestników turnieju.", "Organizatorzy turnieju kierują szczególne podziękowania do wspomnianych już patronatów imprezy oraz do firm, które udzieliły wsparcia. To: DSR , Auto Salon Audi Świtoń-Paczkowski, Piekarnia Frąckowiak, Dolnośląski Związek Tenisowy oraz Bistro Słoneczna.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Majchrzak w półfinale Pekao Szczecin Open", "date": "\n\t\t\t\t\t\t\t\t\t\t17 września, 2021\t\t\t\t\t", "text": ["Mecz od początku zapowiadał się szlagierowo. Obu utalentowanych zawodników dzielą w rankingu ATP zaledwie trzy pozycje, a oni sami stoczyli ze sobą trzysetowy bój zaledwie dziesięć dni temu. Wtedy, podczas challengera w Austrii, lepszy był Majchrzak, który zwyciężył 3:6, 6:4, 6:2. Teraz, wspierany dopingiem szczecińskiej publiczności, Polak chciał raz jeszcze rozprawić się z siedem lat młodszym rywalem.", "Pierwsza partia piątkowego starcia to była prawdziwa tenisowa bitwa. Obaj zawodnicy zachwycali zagraniami, a kibice regularnie mogli oklaskiwać długie wymiany oraz efektowne uderzenia. Serwujący bardzo pilnowali własnych podań i nie doszło do ani jednego przełamania. Trzeba jednak przyznać, że w kluczowym momencie było naprawdę niebezpiecznie. Majchrzak serwował przy 5:6 w gemach i musiał obronić aż pięć piłek setowych. Ostatecznie losy tej części meczu rozstrzygnęły się w tie-breaku. W tym aktualny mistrz Polski wygrał 7:5.", "Druga odsłona spotkania to był pokaz siły naszego reprezentanta. Zrezygnowany Rune nie podjął większej walki, a rozpędzony Majchrzak punktował go kolejnymi udanymi zagraniami. Efektem był set bez większej historii, gładko wygrany 6:1. – Wydaje mi się, że w pierwszej partii obaj zaprezentowaliśmy kawał naprawdę dobrego tenisa. Graliśmy na wysokiej intensywności i było sporo fantastycznych wymian, które mogły się podobać kibicom. W decydującym momencie to właśnie oni ponieśli mnie do zwycięstwa. Doping polskiej publiczności zawsze dodaje sił i nie inaczej było właśnie w tym przypadku – mówił podczas pomeczowej konferencji prasowej Majchrzak.", "– Pierwszy set był kluczowy i wygranie go dało mi olbrzymią przewagę mentalną nad rywalem. W drugiej partii Holger starał się wybić mnie z rytmu, ale utrzymałem poziom i domknąłem ten mecz. Powiedziałem przed rozpoczęciem turnieju, że chcę poprawić mój najlepszy rezultat ze Szczecina i zajść dalej niż ćwierćfinał, ale nadal jest mi mało, więc będę oczywiście walczył o kolejne zwycięstwa – dodał nasz reprezentant.", "Z kolei Paweł Ciaś przegrał z Yannickiem Hanfmannem w stosunku 2:6, 5:7. Spotkanie trwało godzinę i 36 minut.", "Faworytem piątkowego pojedynku był oczywiście reprezentant naszych zachodnich sąsiadów, który znajduje się w rankingu ATP o 500 pozycji wyżej niż Ciaś. Początek meczu zdawał się tę dysproporcję potwierdzać. Niemiec był niezwykle regularny, popełniał mało błędów i bardzo solidnie serwował. Ciaś starał się podjąć walkę, ale znaczna większość piłek wracała na jego stronę. Efektem był set przegrany 2:6.", "W drugiej partii sytuacja uległa znaczącej zmianie. Polak zaczął grać odważniej, podejmował większe ryzyko, a przeciwnik nareszcie zaczął się mylić. Nasz zawodnik dwukrotnie przełamał rywala, uciekł na 4:1 i serwował. Niestety, Niemiec szybko odnalazł poprzedni rytm i znów wrzucił wyższy bieg. 29-latek z Karslruhe najpierw doprowadził do remisu, a później wywalczył decydującego breaka i domknął mecz wynikiem 6:2, 7:5.", "– W pierwszym secie popełniałem za dużo błędów, ale naprawdę szkoda tej drugiej partii i prowadzenia 4:1. Chyba znów zbyt szybko uwierzyłem, że ten set „sam się dogra”, a w tenisie nic nie jest rozstrzygnięte aż do ostatniej piłki. W teorii powinniśmy grać w tym momencie trzeciego seta, a tymczasem biorę udział w konferencji prasowej i jest już po meczu. Taki właśnie jest ten sport – mówił zaraz po zejściu z kortu Polak.", "Ćwierćfinał Pekao Szczecin Open 2021 jest najlepszym wynikiem w karierze Ciasia. Polak zdobył w stolicy Pomorza Zachodniego 25 punktów, co pozwoli mu awansować w rankingu ATP o ponad 100 miejsc.", "– Pokonałem w Szczecinie dwóch świetnych tenisistów, więc był to dla mnie naprawdę udany turniej. Najważniejsze jest jednak to, że zaczynam grać skuteczniej. Mam nadzieję, że kolejne starty będą w moim wykonaniu jeszcze lepsze – podsumował Ciaś.", "W półfinale Majchrzak zmierzy się z Niemcem Yannickiem Hanfmannem. Drugą parę stworzą natomiast Hiszpan Nicola Kuhn oraz Czech Zdenek Kolar.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Ciaś w drugiej rundzie", "date": "\n\t\t\t\t\t\t\t\t\t\t13 września, 2021\t\t\t\t\t", "text": ["Faworytem pojedynku był Kopriva. Czech plasuje się w rankingu ATP ponad 400 pozycji wyżej od Ciasia (na zdjęciu głównym) i można było się spodziewać, że to właśnie on będzie dyktował warunki na korcie. Początek spotkania zdawał się to potwierdzać. 24-latek z Bilovca wywalczył przełamanie przy pierwszej możliwej okazji i błyskawicznie odskoczył na 2:0. To jednak było wszystko, na co pozwolił mu w inauguracyjnej partii Ciaś. Polak wygrał sześć kolejnych gemów i w świetnym stylu objął prowadzenie w setach.", "Druga odsłona meczu zaczęła się dla naszego zawodnika doskonale. Trzykrotny mistrz Polski w grze pojedynczej zbudował sporą przewagę (4:1), ale rywal nie zamierzał dać za wygraną. Kopriva zapisał na swoim koncie pięć następnych gemów i wyrównał stan rywalizacji. Trzeci set także był pełen zwrotów akcji i przełamań, ale – ku radości obecnych na trybunach kibiców – ostatecznie górą okazał się Polak.", "– Grałem naprawdę dobrze, ale przy stanie 4:1 w drugim secie chyba za wcześnie uwierzyłem, że mecz sam się już dogra. Rywal dobitnie przypomniał mi, że w tenisie nic nie jest rozstrzygnięte aż do ostatniej piłki i dlatego musieliśmy grać trzecią partię. Tam znów uciekł mi serwis, ale do końca nie przestawałem wierzyć w zwycięstwo, odrobiłem straty i koniec końców to ja jestem w drugiej rundzie – mówił po meczu zadowolony Ciaś.", "Zdecydowanie mniej powodów do radości miał natomiast Daniel Michalski, nasz drugi reprezentant w turnieju singlowym. Polak podjął ambitną walkę z Amerykaninem Thai-Sonem Kwiatkowskim, ale ostatecznie musiał uznać wyższość rywala i przegrał 3:6, 6:4, 1:6. – Miałem pomysł taktyczny na to spotkanie i chciałem grać agresywnie, szczególnie przez jego bekhend. Momentami mi się to udawało, ale popełniłem za dużo błędów i zbyt często uderzałem piłki w środek kortu. Między innymi dlatego dzisiaj przegrałem – tłumaczył po zakończeniu spotkania Michalski.", "W pierwszej części dnia szansę na występ w turnieju głównym stracił natomiast Maciej Rajski. Nasz zawodnik stoczył niemal trzygodzinny bój z Aleksiejem Watutinem, ale musiał uznać wyższość Rosjanina, który zwyciężył 5:7, 6:3, 6:4.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin. Turniej należy do cyklu LOTOS PZT Polish Tour – Narodowy Puchar Polski.", "Fot. Materiały prasowe Pekao Szczecin Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Djoković i Raducanu w głównych rolach", "date": "\n\t\t\t\t\t\t\t\t\t\t9 września, 2021\t\t\t\t\t", "text": ["W US Open 2021 nie brakowało niespodziewanych rozstrzygnięć, turniej miał kilka rewelacji, największą z nich jest jednak niesamowita Emma Radycacu. Urodzona w Toronto w Kanadzie tenisistka, której ojcem jest Rumun, a matką Chinka, reprezentuje Wielką Brytanię (kiedy miała  dwa lata rodzice zajmujący się finansami przeprowadzili się do Londynu) chociaż dopiero w listopadzie skończy 19 lat, już przechodzi do historii. Jest w półfinale turnieju US Open, który rozpoczynała od kwalifikacji. W Nowym Jorku wygrała już osiem spotkań (trzy w kwalifikacjach) w żadnym nie tracąc seta. Jest w liczonej w tenisie od 1968 roku erze open pierwszą kwalifikantką, która w US Open dotarła tak daleko. ", "W innych wielkoszlemowych imprezach dokonały tego tylko trzy tenisistki. Christine Dorey (Australian Open 1978), Alexandra Stevenson (Wimbledon 1999) i Nadia Podoroska (French Open 2020). Raducanu w rankingu WTA zajmuje obecnie 150 miejsce i jest dopiero trzecią zawodniczką, która w erze open osiągnęła w Nowym Jorku półfinał będąc tenisistką spoza Top 100 rankingu. Wcześniej dokonały tego tylko Billie Jean King (1979) i Kim Clijsters (2009), przy czym Amerykanka i Belgijka były wówczas nienotowane w rankingu, a turniej zaczynały z dzikimi kartami. Brytyjka wcale jednak na tym nie musi poprzestać. W Nowym Jorku w turnieju głównym zwyciężyła już w pięciu spotkaniach, mimo że we wszystkich rywalizowała z zawodniczkami sklasyfikowanymi wyżej w rankingu WTA. Pokonała Szwajcarkę Stefanie Voegele (128. WTA) 6:2, 6:3, Chinkę Shuai Zhang (49. WTA) 6:2, 6:4, rozbiła Hiszpankę Sarę Sorribes-Tormo (41. WTA) 6:0, 6:1. W 1/8 finału wygrała z Amerykanką Shelby Rogers (WTA 43) 6:2, 6:1, a w środę zatrzymała pogromczynię Igi Świątek, mistrzynię olimpijską Belindę Bencić ze Szwajcarii wygrywajac 6:3, 6:4. Wprawdzie w środę szybko, już w gemie otwarcia, dała się przełamać, ale w miarę upływu czasu to ona swoją agresywną grą sprawiła, że odebrała Szwajcarce atuty. To nie był najlepszy mecz mistrzyni olimpijskiej, która nie przypominała zawodniczki z poprzedniej rundy, lecz nie umniejsza to sukcesu nastolatki. W meczu raz straciła własny serwis, sama przełamując podanie Bencić trzykrotnie. Popełniła tylko 12 niewymuszonych błędów.", "Warto przy tym pamiętać, że to dopiero drugi turniej wielkoszlemowy w życiu młodej Brytyjki (w lipcu w Wimbledonie 2021, który rozpoczynała z dziką kartą jako 328 zawodniczka rankingu WTA dotarła do IV rundy).", "W półfinale Emma Raducanu zmierzy się z Marią Sakkari z Grecji, która w ćwierćfinale wyeliminowała Czeszkę Karolinę Pliskovą wygrywając 6:4, 6:4.", "– Osobiście jestem zaskoczona, że tu jestem. Nie spodziewałem się tego. Wiedziałam, że wykonałam dużo świetnej pracy, która kiedyś się opłaci, ale nigdy nie wiadomo kiedy. Jestem bardzo szczęśliwa – mówi rewelacyjna Brytyjka.", "Lider rankingu ATP tenisistów Serb Novak Djoković nie zatrzymuje się na drodze po 21 wielkoszlemowy tytuł w grze pojedynczej oraz Klasycznego Kalendarzowego Wielkiego Szlema za rok 2021. W środę Nole w spotkaniu ćwierćfinałowym pokonał turniejową szóstkę, Włocha Matteo Berrettiniego (ATP 8) w czterech setach 5:7, 6:2, 6:2, 6:3. W półfinale rywalem Djokovicia będzie rozstawiony z czwórką Niemiec Alexander Zverev, który wyeliminował reprezentanta RPA Lloyda George’a Muirheada Harrisa, po zwycięstwie 7:6 (6), 6:3, 6:4. Alexander Zverev pewne kłopoty miał tylko w pierwszym secie. W półfinale dojdzie zatem do rewanżu za półfinał turnieju olimpijskiego w Tokio, w którym Zverev pokonał Djokovicia 1:6, 6:3, 6:1 sięgając następnie po złoty medal. Serb stracił wówczas szanse na Złotego Wielkiego Szlema (w jednym roku zwycięstwa we wszystkich turniejach wielkoszlemowych i złoty medal olimpijski), ale teraz, gdy grać się będzie do trzech wygranych setów, to Djoković wydaje się faworytem.", "W półfinałach gry pojedynczej turnieju US Open 2021 zestaw par przedstawia się następująco:", "Emma Raducanu (Wielka Brytania) – Maria Sakkari (Grecja)", "Leylah Annie Fernandez (Kanada) – Aryna Sabalenka (Białoruś)", "Novak Djoković (Serbia) – Alexander Zverev (Niemcy)", "Felix Auger-Aliassime (Kanada) – Daniił Miedwiediew (Rosja)", "Niestety w nowojorskim turnieju nie ma już przedstawicieli polskiego temisa. W środę z rywalizacji juniorów odpadli Maks Kaśnikowski oraz para Kaśnikowski/Aleksander Orlikowski. Najpierw do ćwierćfinału gry pojedynczej nie zdołał awansować rozstawiony z numerem 15, Maks Kaśnikowski, w meczu trzeciej rundy przegrywając z juniorskim mistrzem Wimbledonu 2021 Amerykaninem Samirem Banerjee 7:5, 2:6, 2:6. Kilka godzin później na takim samym etapie zmagań w grze podwójnej wyeliminowani zostali Kaśnikowski i Orlikowski, którzy w II rundzie przegrali z rozstawioną z numerem trzecim parą francuską Sean Cuenin/Sascha Gueymard Wayenburg 6:4, 3:6, 6-10.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Paweł Ciaś awansował do najlepszej ósemki turnieju Pekao Szczecin Open", "date": "\n\t\t\t\t\t\t\t\t\t\t15 września, 2021\t\t\t\t\t", "text": [". ", "Początek meczu w wykonaniu Ciasia nie był jednak obiecujący, ponieważ środowe spotkanie zaczęło się dla Polaka w najgorszy możliwy sposób. Przegrał on cztery gemy z rzędu (0:4) i już na samym wstępie pierwszej partii znacząco utrudnił sobie zadanie. W kolejnych minutach sytuacja odwróciła się jednak o 180 stopni. Ambitny Ciaś odrobił straty (4:4) i zdołał doprowadzić do tie-breaka. W tym wygrał sześć piłek z rzędu (od 1:3 do 7:3) i objął prowadzenie w meczu.", "W drugim secie Travaglia znów dobrze zaczął (2:0), ale tym razem był uważniejszy i wypracowanej przewagi nie oddał aż do samego końca. Ta część meczu padła jego łupem (6:3) i stało się jasne, że o awansie do ćwierćfinału przesądzi partia numer trzy.  W decydującym starciu mieliśmy do czynienia z nową sytuacją, bo tym razem z przełamaniem uciekał Polak. Ciaś wywiązał się z tej roli wzorowo, w końcówce raz jeszcze odebrał przeciwnikowi serwis i pewnie zwyciężył 7:6(3), 3:6, 6:2, zapewniając sobie miejsce w ćwierćfinale szczecińskiego challengera.", "– Początek był naprawdę ciężki: rywal grał po prostu znakomicie, a ja w zasadzie tylko zbierałem piłki. Cały czas jednak nie traciłem wiary i nie odpuszczałem. Próbowałem grać wyższą piłką i uderzać głębiej. To zdało egzamin, a rywal w końcu zaczął popełniać błędy. Przez cały mecz czułem też duże wsparcie publiczności. Kibice dodawali mi otuchy i naprawdę chcieli, żebym wygrał to spotkanie – powiedział po meczu Ciaś.", "W środę odbył się także inny pojedynek turnieju singla. Włoch Marco Cecchinato (rozstawiony z numerem czwartym) nieoczekiwanie przegrał z Niemcem Yannickiem Hanfmannem. Rywalizacja była bardzo zacięta i zakończyła się rezultatem 6:3, 4:6, 7:6(2) na korzyść 29-latka z Karlsruhe. – Czuję się naprawdę niesamowicie, bo rozegrałem dziś świetny mecz. Zawsze dobrze gra mi się przeciwko temu rywalowi, ale nigdy nie jest łatwo, bo Marco genialnie prezentuje się na mączce – mówił zaraz po zejściu z kortu Hanfmann.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin.", "Fot. Materiały prasowe Pekao Szczecin Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Końcowe odliczanie", "date": "\n\t\t\t\t\t\t\t\t\t\t9 września, 2021\t\t\t\t\t", "text": ["W czwartek odbyła się konferencja prasowa, podczas której symbolicznie zainaugurowano 28. edycję turnieju. Jako pierwsza zabrała głos Katarzyna Koroch, dyrektor Regionu Zachodniego Banku Pekao S.A.: – Bardzo się cieszymy, że po rocznej przerwie możemy się spotkać ponownie. Jesteśmy z turniejem od 28 lat i – podobnie jak nasi klienci – wyczekujemy już tegorocznej edycji Pekao Szczecin Open. Jesteśmy na nią gotowi, mając oczywiście na uwadze wszystkie obostrzenia, jakie wymusza sytuacja zewnętrzna. Zainteresowanie turniejem wśród naszych klientów jest analogiczne do tego, jakie było przed pandemią. Dostajemy dużo zapytań w tej kwestii, a to dla nas naprawdę wielka radość.", "Ramię w ramię z Bankiem Pekao S.A. idzie także Miasto Szczecin, czyli drugi ze sponsorów tytularnych naszego challengera. – Ten wrzesień będzie na szczęście inny niż ten z ubiegłego roku. Brakowało nam zarówno turnieju, jak i kontaktu oraz relacji biznesowych, które są z nim nieodłącznie związane. Historia naszego partnerstwa jest już długa i muszę powiedzieć, że jest to naprawdę piękna współpraca, za którą serdecznie dziękuję. Sporo biznesowych historii wydarzyło się właśnie podczas trwania turnieju, dlatego mam nadzieję, że i tym razem będzie podobnie. Wiele osób nie może się już doczekać tego przyszłego tygodnia, dlatego do zobaczenia na kortach – powiedział Piotr Krzystek, prezydent Miasta Szczecin.", "Turniej co roku był nie lada wyzwaniem organizacyjnym, a tym razem, z uwagi na obostrzenia covidowe oraz wytyczne ATP, ta logistyka wydaje się być jeszcze bardziej wymagająca. – Jesteśmy na to wyzwanie gotowi. Zwiększyliśmy środki ludzkie oraz samochodowe, będziemy wypełniać wszystkie zalecenia i właściwie zadbamy o bezpieczeństwo turniejowego transportu. Mogę zagwarantować, że każdy dotrze wszędzie bezpiecznie na czas i mam nadzieję, że wspólnie znów uda nam się stworzyć najlepszy challenger na świecie – zapowiadał Michał Kozłowski, reprezentujący firmę Lexus Kozłowski.", "Jako ostatni na konferencji głos zabrał Krzysztof Bobala, dyrektor turnieju Pekao Szczecin Open: – Decyzja o tym, że turniej się odbędzie zapadła wiosną, a kulisy tej decyzji siedzą tak naprawdę razem ze mną przy tym stole. Bez wsparcia sponsorów nie byłoby Pekao Szczecin Open. Wspólnie z Bankiem Pekao S.A. oraz Miastem Szczecin postanowiliśmy, że zrobimy turniej na tym samym poziomie i w tej samej skali, co w roku 2019, kiedy ponownie zostaliśmy wyróżnieni nagrodą dla najlepszej imprezy tej rangi na świecie. W czasach covidu liczba turniejów challengerowych zmalała. W roku 2019 było ich w kalendarzu 159, teraz jest zaledwie 115. Do tego tylko 8 z nich może pochwalić się tą najwyższą rangą. Organizacja jest oczywiście cięższa, ponieważ musimy przestrzegać wszystkich nowych zasad bezpieczeństwa, a to wymaga wygospodarowania dodatkowych 100 000 zł, które muszą znaleźć się w budżecie turniejowym. Tyle kosztuje wykonanie wszystkich zaleceń, jakie otrzymaliśmy od ATP.", "Dyrektor turnieju opowiedział też o zawodnikach, którzy wezmą udział w Pekao Szczecin Open 2021: – Na liście mamy wiele świetnych nazwisk i nadchodząca edycja zapowiada się naprawdę niesamowicie. Patrząc po pozycji rankingowej zgłoszonych graczy, szykuje nam się drugi najmocniejszy turniej w historii. Bardzo jestem ciekaw wyników Hiszpanów, wzmocnionych jeszcze Albertem Ramosem-Vinolasem. Przyjeżdżają do Szczecina tak silną reprezentacją, że faktycznie zdziwię się jeśli ta słynna klątwa w końcu nie zostanie złamana. Osobiście będę jednak trzymał kciuki za Polaków. Oprócz Kamila Majchrzaka, który wystąpi u nas dzięki wysokiemu rankingowi, w turnieju głównym wezmą też udział Daniel Michalski (za wynik osiągnięty w mistrzostwach Polski) oraz Paweł Ciaś (najlepszy zawodnik tegorocznej edycji cyklu LOTOS PZT Polish Tour – Narodowy Puchar Polski). Obaj otrzymali od nas „dzikie karty” i będziemy mieli okazję kibicować im w Szczecinie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "US Open. Finał nastolatek. Fernandez i Raducanu zagrają o tytuł", "date": "\n\t\t\t\t\t\t\t\t\t\t10 września, 2021\t\t\t\t\t", "text": ["Trzeba podkreślić, że obie rewelacyjne finalistki zaprezentowały w półfinale świetny tenis, w pełni zasłużenie pokonując wyżej notowane rywalki i awansując do pierwszego w karierze wielkoszlemowego finału.", "Pierwszą finalistką w grze pojedynczej kobiet została Leylah Annie Fernandez (Kanada, dotychczas WTA 73), która wygrała z wiceliderką rankingu tenisistek Aryną Sabalenką z Białorusi 7:6 (3), 4:6, 6:4. Kanadyjka, która wcześniej wyeliminiwała Chorwatkę Anę Konjuh, Estonkę Kaję Kanepi, broniącą tytułu Japonkę Naomi Osakę, Niemkę polskiego pochodzenia Angelique Kerber oraz Ukrainkę Elinę Svitolinę, dwie pierwsze partie półfinału zaczynała źle jako pierwsza tracąc podanie, ale mimo wszystko była blisko zwycięstwa w dwóch setach. W końcówce drugiego seta trochę się pogubiła, co Sabalenka wykorzystała, doprowadzając do do decydującej trzeciej partii. Tu lepsza okazała się już  nastolatka z Kanady. Fernandez roztrwoniła wprawdzie prowadzenie 4:2, ale od stanu 4:4 to ona wygrała dwa gemy przechylając szalę zwycięstwa na swoją korzyść. W sobotę stanie przed szansą dorównania Biance Andreescu, która triumfowała w US Open 2019 zostając pierwszą zwyciężczynią turnieju wielkoszlemowego z Kanady. Aryna Sabalenka na swój poerwszy wielkoszlemowy tytuł w grze pojedynczej (ma dwa w grze podwójnej) musi jeszcze poczekać.", "Aryna Sabakenka w nowym rankingu WTA, który zostanie ogłoszony po US Open, pozostanie jego wiceliderką (za Ashleigh Barty). Natomiast Leylah Annie Fernandez, która zaczynała nowojorski turniej jako 73 tenisistka rankingu, już na pewno znajdzie się co najmniej w TOP 30.", "W drugim półfinale Brytyjka Emma Raducanu nie dała szans Greczynce Marii Sakkari wygrywajac głądko 6:1, 6:4. Znana z regularnosci Sakkari była bezradna w konfrontacji z młodą Brytyjką, która rozgrywa dopiero drugi turniej wielkoszlemowy w życiu, a w Nowym Jorku w dziewięciu rozegranych meczach (trzy w kwalifikacjach) nie straciła jeszcze seta. Takiego wyczynu nie dokonał w US Open jeszcze nikt. Raducanu w pierwszym secie szybko objęła prowadzenie 5:0 i do końca panowala na korcie, choć w miarę upływu czasu gra była już bardziej wyrównana.", "Dodać warto, że Brytyjczycy na zwycięstwo swojej tenisistki w turnieju wielkoszlemowym czekają od 1977 roku, kiedy w Wimbledonie triumfowała Wirginia Wade. Na zwycięstwo w US Open czekają jeszcze dłużej, gdyż ostatnią brytyjską triunfatorką US Open była Wirginia Wade w roku 1968.", "Emma Raducanu, która w lipcu do turnieju w Wimbledonie przystępowała z dziką kartą jako 328 zawodniczka ranikingu WTA, a do turnieju w Nowym Jorku jako 150 tenisistka rankingu, w poniedziałek będzie juz ci najmniej w TOP 50, przed Magdą Linette.", "W piątek, tyle że wieczorem czasu polskiego, rozegrany jeszcze zostanie pierwszy z finałów US Open 2021 – gra podwójna mężczyzn – oraz pierwszy półfinał gry pojedynczej mężczyzn. W spotkaniu o tytuł w grze podwójnej mężczyzn para amerykańsko-brytyjska Rajeev Ram/Joe Salisbury (4) zmierzy się z parą brytyjsko-brazylijską Jamie Murray/Bruno Soares (7). W pierwszym półfinale gry pojedynczej mężczyzn rywalem wicelidera rankingu ATP Rosjanina Daniiła Miedwiediewa będzie Kanadyjczyk Felix Auger-Aliassime. Rozegrane zostaną również oba półfinały gry podwójnej kobiet oraz jeden półfinał gry mieszanej.  Pary półfinałowe gry podwójnej kobiet: Samantha Stosur (Australia)/Shuai Zhang (Chiny) – Alexa Guarachi (Chile)/Desirae Krawczyk (USA); Cori Gauff/Caty McNally (USA) – Gabriela Dabrowski (Kanada)/Luisa Stefani (Brazylia). W piątkowym półfinale miksta duet amerykański Jessica Pegula/Austin Krajicek, który w 1/16 finału wyeliminował Łukasza Kubota i Czeszkę Lucie Hradecką, spotka się z parą amerykańsko-brytyjską Desirae Krawczyk/Joe Salisbury. Na zwycięzców czekają już w finale Giuliana Olmos (Meksyk) i Marcelo Arevalo (Salwador).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Finał nastolatek w Nowym Jorku. Nieprawdopodobny wyczyn Emmy Raducanu", "date": "\n\t\t\t\t\t\t\t\t\t\t12 września, 2021\t\t\t\t\t", "text": ["W grze mieszanej po tytuł, podobnie jak niedawno podczas French Open 2021, sięgnęła amerykańsko-brytyjska para Desirae Krawczyk/Joe Salisbury. W niedzielę o godz. 22 czasu polskiego finał w grze pojedynczej mężczyzn Novak Djoković (Serbia) zagra z Daniłem Miedwiediewem (Rosja).", "Sobotni finał gry pojedynczej kobiet przejdzie do historii, po raz pierwszy w liczonej od 1968 roku Erze Open zdarzyło się bowiem, dotyczy to zarówno kobiet jak i mężczyzn, że w decydującym spotkaniu zmierzyły się dwie zawodniczki (mogłoby to dotyczyć też zawodników) – nierozstawione. W trwającej godzinę i 51 minut batalii Emma Raducanu obroniła siedem z dziewięciu break pointów i wykorzystała cztery z 18 szans na przełamanie. Brytyjka zdobyła o 12 punktów więcej od Leylah Annie Fernandez (80-68), miała 22 kończące uderzenia przy 25 niewymuszonych błędach, podczas, gdy Kanadyjce zanotowano 18 piłek wygranych bezpośrednio oraz 26 niewymuszonych błędów.", "Brytyjka wygrała zasłużenie, była od rywalki trochę dokładniejsza, grała tenis bardziej urozmaicony. Pierwsze dwie piłki meczowe Raducanu miała już w ósmym gemie drugiego seta, a przy prowadzeniu 5:3 serwowała, by wygrać mecz. Kanadyjka, która wcześniej się wybroniła, nie zamierzała rezygnować i wypracowała break pointa. Wówczas Brytyka, która podczas jednej z niesamowitych obron rozcięła skórę na kolanie poprosiła o przerwę medyczną. Fernandez była wyraźnie niezadowolona, ale wszystko odbywało się zgodnie z obowiązującymi przepisami. Po medycznej przerwie Raducanu wróciła na kort z opatrzonym kolanem i po obronie nie tylko tego, ale jeszcze jednego break pointa,  przy trzeciej piłce meczowej zakończyła spotkanie asem serwisowym, wygrywając  finał.", "Emma Raducanu dokonała historycznego wyczynu. W drodze po tytuł, łącznie z trzema meczami w kwalifikacjach, Brytyjka rozegrała 10 spotkań, nie tracąc ani jednego seta, a przecież, przynajmniej w turnieju głównym, zawsze rywalizowała z zawodniczkami wyżej notowanymi. Wciąż jeszcze 18-letnia Brytyjka została najmłodszą wielkoszlemową mistrzynią od czasu 17-letniej Marii Szarapowej w Wimbledonie 2004. Nigdy wcześniej, ani wśród kobiet, ani wśród mężczyzn nie zdarzyło się, żeby po tytuł wielkoszlemowy (nie tylko w US Open) sięgnęła tenisistka (lub tenisista) z kwalifikacji. Emma Raducanu została zarazem drugą najniżej klasyfikowaną mistrzynią US Open. W 2009 roku zwyciężyła w Nowym Jorku Belgijka Kim Clijsters, przy czym ona wracała wówczas na zawodowe korty i w rankingu w ogóle nie była klasyfikowana, przy czym wystąpiła z dziką kartą i w kwalifikacjach występować nie musiałą. (Fernandez na liście najniżej notowanych finalistek US Open zajmuje czwarte miejsce, po Sloane Stephens, która w 2017 roku tytuł zdobyła jako 83. singlistka globu).", "Raducanu powtórzyła też wyczyn Sereny Williams, która jako ostatnia mogła się pochwalić zwycięstwem w US Open bez straty seta (2014), a tak naprawdę to przebiła wyczyn Amerykanki, gdyż grała przecież w kwalifikacjach.", "Na tytuł swojej tenisistki w turnieju wielkoszlemowyn Brytyjczycy czekali od 1977 roku, kiedy w Wimbledonie triumfowała Wirginia Wade, zaś na wygraną w US Open jeszcze dłużej, bo od 1968 roku i triumfu wspomnianej wcześniej Virginii Wade.", "Za zwycięstwo Emma Raducanu zdobyła do rankingu WTA 2000 punktów  i awansowała o 127 lokat, ze 150 na 23 miejsce. A jeszcze w lipcu, przed turniejem wimbledońskim, który był jej pierwszym turniejem wielkoszlemowym w życiu (dotarła wtedy do IV rundy) zajmowała 428. lokatę. Zresztą zaledwie trzy miesiące temu wystąpiła w Nottingham w swoim premierowym turnieju WTA. Teraz jest mistrzynią wielkoszlemową. Nieprawdopodobne, ale prawdziwe.", "Leylah Annie Fernandez na pierwszy triumf wielkoszlemowy musi jeszcze poczekać. Na razie jedyną Kanadyjką z tytułem wielkoszlemowym w grze pojedynczej pozostaje Bianca Andreescu, zwyciężczyni US Open 2019.", "– Emma zagrała świetny mecz. Gratuluję jej. Dzięki kibicom, którzy dali mi wiele energii. Mam nadzieję, że tu jeszcze wrócę i odbiorę to właściwe trofeum – powiedziała łamiącym się głosem Fernandez podczas ceremonii dekoracji. W rankingu WTA Kanadyjka jest teraz 28 (przed US Open była 73).", "– Gratulacje dla Leylah, mam nadzieję, że jeszcze spotkamy się w finałach. Poziom, na jaki się wzniosłyśmy, był bardzo wysoki. Dziękuję mojemu zespołowi. Czułam się tu jak w domu, a to zasługa kibiców. Jestem bardzo szczęśliwa – powiedziała z kolei Emma Raducanu.", "Obie finalistki w rankingu WTA wyprzedziły między innymi Magdę Linette, która jest sklasyfikowana na 52. pozycji.", "W grze mieszanej tytuł podczas US Open 2021 zdobyła rozstawiona z numerem drugim amerykańsko-brytyjska para Desirae Krawczyk /Joe Salisbury wygrywając w finale z parą Giuliana Olmos (Meksyk)/Marcelo Arevalo (Salwador) 7:5,6:2. Many więc mały polski akcent, gdyż ojcem Desirae Krawczyk jest Polak (matką Filipinka).", "Dla Krawczyk i Selisbury’ego to drugi współny tytuł wielkoszlemowy, triumfowali już bowiem w bieżącym roku we French Open.", "– To były dla nas dwa niesamowite turnieje. Było cudownie, wspaniale nam się współpracuje. Dziękuję wszystkim, którzy przyszli nas zobaczyć. Nie mogę się doczekać powrotu tutaj w przyszłym roku – powiedziała podczas ceremonii dekoracji Krawczyk, która wywalczyła trzeci z rzędu tytuł mistrzowski w mikście w Wielkim Szlemie, jako że we French Open 2021 triumfowała u boku Salisbury’ego, a w Wimbledonie z innym Brytyjczykiem Nealem Skupskim.", "Joe Salisbury wyjeżdża natomiast z Nowego Jorku z dwoma tytułami. W parze z Amerykaninem Rajeevem Ramem w piątek zwyciężył w grze podwójnej mężczyzn.", ": Krzysztof Maciejewski", ".: US Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Rajski wciąż w walce o turniej główny", "date": "\n\t\t\t\t\t\t\t\t\t\t12 września, 2021\t\t\t\t\t", "text": ["Maciej Rajski pokonał w dwóch setach Rudolfa Mollekera. Spotkanie Polaka z Niemcem było ciekawe również z tego powodu, że obaj zawodnicy mierzyli się ze sobą w Szczecinie trzy lata temu. We wrześniu 2018 r. górą był Niemiec (6:3, 6:2), tym razem role się odwróciły. Polak wprawdzie nie najlepiej wszedł w mecz (w pierwszym secie przegrywał już 1:4), ale zdołał opanować sytuację i ostatecznie wygrał 7:5, 6:4.", "– Dobrze pamiętam to spotkanie sprzed trzech lat. Przeanalizowałem dogłębnie tamten mecz, sprawdziłem, co zrobiłem źle, zobaczyłem też słabsze strony rywala. Dzisiejszy pojedynek rozegrałem zupełnie inaczej. Starałem się zmieniać rytm, jakiś czas temu przestawiłem się też na jednoręczny bekhend i zdecydowanie częściej trzymam się z tyłu kortu. To przynosi skutek i między innymi dzięki tej taktyce udało się wygrać – cieszył się po meczu Rajski.", "Mniej powodów do radości mieli nasi pozostali reprezentanci. Piotr Matuszewski przegrał z Holendrem Jesperem De Jongiem (3:6, 4:6), Szymon Kielan z Amerykaninem Alexem Rybakovem (2:6, 6:2, 3:6), Maks Kaśnikowski z Ukraińcem Witalijem Saczko (7:6, 1:6, 3:6), a Karol Drzewiecki z Rosjaninem Bogdanem Bobrovem (2:6, 4:6).", "– Uważam, że grałem dzisiaj naprawdę głupio. Gdybym zaprezentował się lepiej, na pewno wygrałbym ten mecz. Dałem się ponieść emocjom, przez co podjąłem bardzo wiele złych decyzji. W momentach, w których dyktowałem warunki na korcie, przeciwnik nie miał zbyt dużego wpływu na grę, więc tym bardziej szkoda tej niewykorzystanej szansy – mówił zaraz po zakończeniu spotkania Kielan.", "W poniedziałek finały eliminacji oraz pierwsza runda turnieju głównego. Na korcie pojawią się między innymi Daniel Michalski oraz Paweł Ciaś. Pierwsze spotkania od godz. 11.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin. Turniej należy do cyklu LOTOS PZT Polish Tour – Narodowy Puchar Polski.", "Fot", "Materiały prasowe Pekao Szczecin Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuły Fręch, Drzewieckiego i Kubki", "date": "\n\t\t\t\t\t\t\t\t\t\t6 września, 2021\t\t\t\t\t", "text": ["Fręch w stolicy Czech spisywała się doskonale do samego początku, bowiem w tym tygodniu nie oddała rywalkom nawet seta. Najwyżej rozstawiona tenisistka pokonała kolejno Czeszkę Jesikę Maleckovą 7:5, 6:1; Rumunkę Alexandrę Ignatik 7:6 (7-3), 6:3; Czeszkę Lindę Noskovą 7:6 (8-6), 6:2 oraz Francuzkę Diane Parry 6:3, 6:3.", "W niedzielnym finale zawodniczka LOTOS PZT Team wygrała z Czeszką Terezą Smitkovą 6:2, 6:1 i w poniedziałek powinna awansować ze 123. na 117. miejsce w rankingu WTA Tour (najwyżej była notowana na 117. pozycji na świecie, w 2018 r.).", "Smitkova wcześniej, w drugiej rundzie, wyeliminowała rozstawioną z „dwójką” Katarzynę Kawę (LOTOS PZT Team) w trzech setach.", "Drzewiecki wystąpił w challengerze ATP na Majorce (z pulą nagród 44 820 euro) z Sergio Martosem-Gornesem i byli rozstawieni z numerem czwartym. Polsko-hiszpański duet wygrał z Belgiem Michaelem Geertsem i Ruanem Roelofsem z RPA 7:6 (7-3), 6:2; otrzymał walkowera od Kacpra Żuka i Chorwata Borny Gojo (kontuzja Chorwata), a w półfinale pokonali Meksykanów Hansa Hacha Verdugo i Miguela Angela Reyesa-Varelę (nr 1.) 7:6 (7-5), 4:6, 10-8.", "W pojedynku o tytuł Drzewiecki i Martos-Gornes okazali się lepsi od Jana Zielińskiego i Brazylijczyka Fernando Romboliego 6:4, 4:6, 10-3. W deblowej drabince był też Piotr Matuszewski z Niemiec Fabianem Fallertem, ale odpadli w pierwszej rundzie.", "Natomiast w singlu najlepiej z Polaków spisał się Zieliński, który najpierw poniósł porażkę w decydującej rundzie eliminacji, ale w turnieju zagrał ostatecznie jako „lucky loser”. Na otwarcie pokonał Kolumbijczyka Alejandro Gonzalezem 6:7 (5-7), 7:6 (7-1), 6:4, ale w drugiej rundzie poniósł porażkę z najwyżej rozstawionym w imprezie Japończykiem Yasutakim Uchiyamym 1:6, 2:6. Natomiast pierwszy mecz przegrał Żuk – z Bułgarem Dimitarem Kuzmanowem 3:6, 4:6.", "Martyna Kubka (LOTOS PZT Team) i Brazylijka Carolina Alves były najwyżej rozstawione i nie miały sobie równych w imprezie ITF W25 w Wiedniu (pula nagród 25 tys. dol.). W drodze po tytuł wygrały kolejno z: Austriaczkami Veroniką Bokor i Iriną Dshandsgavą 6:0, 7:5; Rumunką Miriam Biancą Bulgaru i Austriaczką Sinją Kraus (nr 4.) 2:6, 7:6 (7-4), 11-9; a w finale z Rosjankami Eriką Andriejewą i Jekateriną Kazionową 6:7 (1-7), 6:4, 10-7.", "W singlu Kubka przeszła trzy rundy eliminacji, ale w pierwszej rundzie głównego turnieju przegrała z Niemką Evie Lys 4:6, 4:6.", ": Tomasz Dobiecki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Porażka Świątek. Fernandez, Alcaraz, Van De Zandschulp, trzy rewelacje wciąż w grze.", "date": "\n\t\t\t\t\t\t\t\t\t\t6 września, 2021\t\t\t\t\t", "text": ["Iga Świątek przegrała z Belindą Bencić 6:7 (12-14), 3:6 w czwartej rundzie US Open. 20-latka była ostatnią reprezentantką Polski w ostatnim tegorocznym turnieju Wielkiego Szlema w Nowym Jorku. Niesamowity był pierwszy set w wykonaniu obu tenisistek. O wygranej Szwajcarki w tej partii decydował tie-break, który trwał 23 minuty. Mistrzyni olimpijska z Tokio wygrała 14-12, mimo kilku szans Igi. Spotkanie, szczególnie w pierwszym secie stało na bardzo wysokim poziomie. Tym samym Świątek nie udało się awansować po raz pierwszy w karierze do 1/4 finału w Nowym Jorku.", "W turnieju kobiet z imprezą pożegnała się triumfatorka US Open z 2016 roku Angelique Kerber, która nie zdołała zatrzymać rewelacyjnej Kanadyjki Leylah Annie Fernandez. Kanadyjka, w ostatnim dotychczas  notowaniu rankingu WTA zajmująca 73. pozycję, która w poprzedniej rundzie wyeliminowała broniącą tytułu Naomi Osakę, dzień przed 19. urodzinami sprawiła sobie piękny urodzinowy awansując do ćwierćfinału po zwycięstwie nad utytułowaną Niemką polskiego pochodzenia 4:6, 7:6 (5), 6:2.", "Wcześniej pierwszą ćwierćfinalistką została Ukrainka Elina Svitolina, która pewnie 6:3, 6:3 pokonała Rumunkę Simonę Halep. W imprezie wielkoszlemowej obie tenisistki spotkały się po raz trzeci, i po raz pierwszy lepsza okazała się Svotolina.", "W sposób najbardziej przekonujący awansowała natomiast wiceliderka rankingu WTA Aryna Sabalenka z Białorusi, która nie dała szans Belgijce Elise Mertens wygrywając 6:4, 6:1.", "W spotkaniu, które przynajmniej teoretycznie zapowiadało się najciekawiej, w konfrontacji tenisistek znających ju z smak wielkoszlemowego triumfu Czeszka Barbora Krejcikova, pokonała Hiszpankę Garbine Muguruzę 6:3, 7:6 (4).", "W ćwierćfinale Elina Svitolina grać będzie z Leylah Annie Fernandez, a Aryna Sabalenka z Barborą Krejcikovą.", "W turnieju mężczyzn trwa „wielkoszlemowy sen” 117 w rankingu ATP Holendra Botica Van De Zandschulpa. Tym razem rewelacyjnemu Holendrowi nie sprostał klasyfikowany na początku drugiej dziesiątki rankingu Argentyńczyk Diego Schwartzmann, który wprawdzie ze stanu 0:2 w setach doprowadził do remisu 2:2, ale w decydującym secie był bezradny przegrywając ostatecznie 3:6, 4:6, 7:5, 7:5, 1:6.", "Łatwo awansował z kolei wicelider rankingu tenisistów Rosjanin Daniił Miedwiediew, który pokonał Brytyjczyka Daniela Evansa 6:3, 6:4, 6:3.", "Van De Zandschulp. który w głównej drabince US Open znalazł się po przebrnięciu trzyrundowych kwalifikacji oraz Miedwiediew zmierzą się ze sobą w ćwierćfinale.", "Drugą znaną już parę ćwierćfinałową tworzą Hiszpan Carlos Alcaraz oraz Kanadyjczyk Felix Auger-Aliassime. Alcaraz, kolejna z rewelacji turmieju, pokonał w pięciu setach kwalifikanta, Niemca Petera Gojowczyka 5:7, 6:1, 5:7, 6:2, 6:0 , natomiast Auger-Aliassime, choć słabiej rozpoczął spotkanie 1/8 finału, wyeliminował Amerykanina Francesa Tiafoe, wygrywając 4:6, 6:2, 7:6 (6), 6:4.", "Dodać należy, że 18-letni Carlos Alcaraz, który w niedzielę wytrzymał następny tenisowy maraton, został najmłodszym ćwierćfinalistą turnieju w Nowym Jorku w erze zawodowego tenisa. Dwa dni po niesamowitym meczu z rozstawionym z numerem trzecim Grekiem Stefanosem Tsitsipasem, Carlos Alcaraz wygrał kolejny bardzo długi pojedynek, pokonując Gojowczyka po trzech godzinach i 31 minutach rywalizacji.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Świątek uległa mistrzyni olimpijskiej. Djoković trzy kroki od przejścia do historii", "date": "\n\t\t\t\t\t\t\t\t\t\t7 września, 2021\t\t\t\t\t", "text": ["Nie ma już w turnieju Igi Świątek, w ćwierćfinale zagra natomiast kolejna z rewelacji, dopiero 150. w rankingu WTA Brytyjka Emma Raducanu. W rywalizacji mężczyzn, do ćwierćfinału awansował między innymi walczący o klasycznego kalendarzowego Wielkiego Szlema i rekordowy 21. tytuł wielkoszlemowy w grze pojedynczej mężczyzn Serb Novak Djoković. Tym razem niespodzianki nie sprawił już klasyfikowany na 144. pozycji w rankingu ATP kwalifikant z Niemiec Oscar Otte, choć stawiał duży opór turniejowej „szóstce”, ósmemu w rankingu ATP Włochowi Matteo Berrettiniemu.", "Oczywiście szkoda straconej szansy Polki, gdyż mecz mógł się potoczyć inaczej, (w pierwszym „kosmicznym” secie Świątek miała cztery piłki setowe, jedną przy prowadzeniu 6:5, trzy w tie-breaku), podkreślić jednak trzeba, że najlepsza obecnie polska tenisistka i tak dokonała w sezonie 2021 dużego wyczynu. Wygrywając w 1/16 finału US Open z Estonką Anett Kontaveit, zawodniczka z Raszyna nie tylko poprawiła swój najlepszy dotychczas wynik w Nowym Jorku, ale  jako jedyna tenisistka na świecie, w każdej z czterech imprez wielkoszlemowych w 2021 roku dotarła co najmniej do IV rundy, a więc do najlepszej szesnastki zawodów. W Australian Open i Wimbledonie Iga Świątek, podobnie jak teraz w Nowym Jorku, zatrzymywała się na IV rundzie – w Melbourne lepsza od Polki  okazała się Rumunka  Simona Halep, która wygrała 6:3, 1:6, 3:6, a na trawiastych kortach w Londynie Tunezyjka Ons Jabeur, po zwycięstwie 7:5, 1:6, 1:6. Do ćwierćfinału Iga Świątek  dotarła natomiast we French Open, w którym broniła tytułu. lecz na tym etapie została wyeliminowana przez Greczynkę Marię Sakkari, przegrywając 4:6, 4:6.", "– To pokazuje, że podążam odpowiednią ścieżką. Jestem dumna z mojego osiągnięcia – stwierdziła nasza reprezentantka już po wygranym spotkaniu z Anett Kontaveit. Przełamałam się i cieszę się, że w meczu potrafię prezentować zagrania, które ćwiczymy i wychodzą podczas treningów – podkreśla Iga Świątek.", "Na Belindę Bencić, która w turnieju US Open 2021 nie straciła jeszcze seta, a wcześniej była już w Nowym Jorku w pófinale i w ćwierćfinale, to nie wystarczyło, a najbardziej, ponownie, brakowało Idze Świątek solidnego własnego serwisu. Szczególnie dotyczyło to drugiego podania.", "­- Przede wszystkim cieszę się, że udało mi się pokonać własne słabości, które było widać podczas meczu drugiej rundy. Trzy wygrane w Nowym Jorku mecze to pozytywny wynik. Myślę, że trochę brakuje mi umiejętności grania na twardym korcie, aby solidnie przechodzić do kolejnych rund, tak jak na mączce. Ale uważam, że mój tenis się rozwija. Oglądałam turniej w Adelajdzie (tam w finale Świątek pokonała Bencić – przyp. red.) i myślę, że gram lepiej niż wtedy. Prawda jest jednak taka, że moje niektóre rywalki też grają lepiej. Tak jak dziś świetnie zagrała Belinda – powiedziała po poniedziałkowym spotkaniu Iga Świątek.", "Kolejną rywalką Belindy Bencić będzie jedna z rewelacji turnieju kobiet Emma Raducanu. Brytyjka zajmująca w rankingu WTA dopiero 150 lokatę, w meczu o ćwierćfinał gładko pokonała Amerykankę  Shelby Rogers 6:2, 6:1. Reprezentantka USA, która w 1/16 finału wyeliminowała sensacyjnie liderkę rankingu WTA Australijkę Ashleigh Barty, w pojedynku z Raducanu była zupełnie bezradna.", "W ćwierćfinale jest także Czeszka Karolina Pliskova, która pewnie wygrała z Rosjanką Anastasią Pavlyuchenkovą 7:5, 6:3. Następną przeciwniczką byłej liderki rankingu WTA, która jednak nie ma jeszcze na koncie tytułu wielkoszlemowego, będzie Maria Sakkari. Greczynka pokonała Biancę Andreescu (Kanada) 6:7 (2), 7:6 (6), 6:3.", "W turnieju mężczyzn za wydarzenie dnia był występ lidera rankingu ATP Serba Novaka Djokovicia, którego rywalem w IV rundzie był Amerykanin Jenson Brooksby, Początek okazał się popisem 99. w rankingu reprezentanta USA, ale na sensację zanosiło się tylko do połowy drugiego seta. Później na korcie dominował już Serb, który wygrał ostatecznie 1:6, 6:3, 6:2, 6:2. Novak Djoković uczynił tym samym czwarty krok w kierunku celu, po jaki przyjechał do Nowego Jorku. Jeżeli Djoković wygra US Open 2021 – przejdzie do historii. Zostanie samodzielnym rekordzistą wszech czasów w liczbie wielkoszlemowych tytułów w grze pojedynczej mężczyzn mając ich na koncie już 21, zostanie zarazem dopiero trzecim w historii i drugim w liczonej od 1968 roku erze open tenisistą, który sięgnie po klasycznego kalendarzowego Wielkiego Szlema (wygrane wszystkie cztery turnieje wielkoszlemowe w jednym roku kalendarzowym). Djokoviciovi pozostały jeszcze trzy kroki, chociaż zapewne najtrudniejsze…", "W ćwierćfinale na drodze Djokovicia stanie turniejowa „szóstka” Włoch Matteo Berrettini (ATP 8), którego nie zdołał zatrzymać rewelacyjny kwalifikant Oscar Otte (Niemcy, ATP 144). Ostatecznie to Włoch wygrał w poniedziałek w czterech setach 6:4, 3:6, 6:3, 6:2.", "Wśród kobiet wysoką formę utrzymuje wciąż mistrzyni olimpijska Belinda Bencić, świetnej dyspozycji prezentowanej w stolicy Japonii nie stracił również mistrz olimpijski w grze pojedynczej mężczyzn Niemiec Alexander Zverev, który zameldował się w ćwierćfinale pokonując w trzech setach groźnego i nieobliczalnego młodego Włocha Jannika Sinnera 6:4, 6:4, 7:6 (7).", "W spotkaniu o półfinał przeciwnikiem Alexandra Zvereva będzie Lloyd George Harris (RPA, ATP 46). Nierozstawionemu tenisiście z RPA nie sprostał w poniedziałek wyżej notowany Amerykanin Reilly Opelka (ATP 24), który zdołał rozstrzygnąć na swoja korzyść tylko pierwszego seta. W pozostałych dominował Harris wygrywajac 6:7 (6), 6:4, 6:1, 6:3.", "Począwszy od ćwierćfinałów, w turniejach gry pojedynczej kobiet i mężczyzn US Ipen 2921 nie ma już przedstawicieli gospodarzy – tenisistek, ani tenisistów USA. Ostatnim był pokonany przez Novaka Djokovicia Jenson Brooksby. Także w IV rundzie z turniejem pożegnali się Reilly Opelka i Frances Tiafoe w rywalizacji mężczyzn oraz Shelby Rogers w rywalizacji kobiet.", "Komplet par ćwierćfinałowych US Open 2021 w grze pojedynczej", ":", "Belinda Bencić (Szwajcaria) – Emma Raducanu (Wielka Brytania), Karolina Pliskova (Czechy) – Maria Sakkari (Grecja), Elina Svitolina (Ukraina) – Leylah Annie Fernandez (Kanada), Barbora Krejcikova (Czechy) – Aryna Sabalenka (Białoruś)", ":", "Novak Djoković (Serbia) – Matteo Berrettini (Włochy), Alexander Zverev (Niemcy) – Lloyd George Harris (RPA), Felix Auger- Aliassime (Kanada) – Carlos Alcaraz (Hiszpania), Botic Van De Zandschulp (Holandia) – Daniił Miedwiediew (Rosja)", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Metalplast Cup w Kaliszu", "date": "\n\t\t\t\t\t\t\t\t\t\t8 września, 2021\t\t\t\t\t", "text": ["Spośród ponad osiemdziesięciu chętnych do gry szansę startu otrzymało 32 najwyżej notowanych w rankingu Polskiego Związku Tenisowego do lat 14 zawodniczek i zawodników. Wśród nich tegoroczni medaliści Mistrzostw Polski: Antoni Kasperski (srebro w deblu u14), Jan Urbański (złote medale w singlu i deblu u12) Oliwia Sybicka (złote medale w singlu i deblu u12) i Marta Dudek (brązowy medal w deblu u12). Obsada turnieju była gwarancją dużych emocji  jak również bardzo wysokiego poziomu sportowego.", "Organizator turnieju, producent okien i drzwi PCV i aluminium  Metalplast-Kalisz wraz ze swoimi partnerami biznesowymi z branży stolarki jak zawsze zadbali o wzorową organizację, atrakcyjne nagrody i przyjazną atmosferę zarówno sportowego jak i towarzyskiego spotkania.", "Oprócz utalentowanych tenisistów młodego pokolenia na zawodach gościliśmy wyśmienitych trenerów kadr narodowych Marcina Krześniak i Jarka Wołąsewicza, a także znakomitych zawodników jak Mateusz Kowalczyk były reprezentant Polski w Davis Cup. Na trybunach wśród wielu gości nie zabrakło również oficjeli: wiceprezydenta Kalisza Grzegorza Kulawinka jak i  skarbnika PZT Tomasza Matuszewskiego.", "Po trzech dniach zmagań pod czujnym okiem sędziów Wielkopolskiego Kolegium Sędziów: Przemysława Krawczyka i Aleksa Pietrzaka  wyłoniono zwycięzców, którzy oprócz punktów rankingowych wywieźli z Kalisza oryginalne trofea i dobre wspomnienia:", "Singiel dziewcząt", "Singiel chłopców", "Debel dziewcząt:", "Debel chłopców", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Albert Ramos-Vinolas z „dziką kartą”", "date": "\n\t\t\t\t\t\t\t\t\t\t8 września, 2021\t\t\t\t\t", "text": ["Już po ogłoszeniu listy zgłoszeń do tegorocznego turnieju Pekao Szczecin Open stało się jasne, że słynna klątwa jest naprawdę zagrożona. Pablo Andujar, Pedro Martinez, Roberto Carballes Baena, Carlos Taberner oraz Bernabe Zapata Miralles – każdy z tych tenisistów chciałby stać się pierwszym Hiszpanem w historii, któremu uda się triumfować na szczecińskich kortach. Teraz do tego silnego grona dołącza jeszcze jeden utytułowany przedstawiciel tej nacji, czyli właśnie Ramos-Vinolas.", "Zawodnik z Półwyspu Iberyjskiego to doświadczony gracz, który jest uznawany za specjalistę od gry na kortach ziemnych. Kilka lat temu (w roku 2016) Hiszpan dotarł nawet do ćwierćfinału wielkoszlemowego Roland Garros. W drodze do najlepszej ósemki w Paryżu udało mu się pokonać między innymi rozstawionych Jacka Socka oraz Milosa Raonica. W boju o półfinał Ramos-Vinolas zmierzył się ze Stanem Wawrinką, ale w tym starciu górą okazał się Szwajcar. Hiszpan ma na koncie trzy tytuły cyklu ATP, wygrywał kolejno w Bastad (2016), Gstaad (2019) i Estoril (2021). Wszystkie te triumfy święcił na ulubionej nawierzchni ceglanej.", "Sama postać Ramosa-Vinolasa nie jest też oczywiście obca szczecińskim kibicom. W roku 2019 tenisista z Barcelony był urniejową „jedynką” i dotarł do półfinału rozgrywek. W tamtej edycji wyższość Hiszpana musieli uznać kolejno Johannes Härteis, Thomaz Bellucci oraz Jeremy Jahn. Przeszkodą nie do przejścia dla Ramosa-Vinolasa okazał się dopiero Argentyńczyk Guido Andreozzi, który wygrał w trzech setach.", " – Cieszę się, że znów będziemy mieć okazję gościć Alberta w Szczecinie, ponieważ to bardzo dobry zawodnik, który stanowi gwarancję określonego poziomu sportowego – mówi Krzysztof Bobala, dyrektor Pekao Szczecin Open. – Ta hiszpańska armada wydaje się coraz mocniejsza, więc naprawdę są szanse, że będziemy świadkami historycznej edycji turnieju, kiedy raz na zawsze rozprawimy się ze słynną klątwą, która wisi nad naszymi kortami od początku istnienia. Czy tak się faktycznie stanie? Przekonamy się za półtora tygodnia.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin. Turniej należy do cyklu LOTOS PZT Polish Tour – Narodowy Puchar Polski.", "Fot. Materiały prasowe Pekao Szczecin Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pewna wygrana Majchrzaka w Pekao Szczecin Open", "date": "\n\t\t\t\t\t\t\t\t\t\t16 września, 2021\t\t\t\t\t", "text": ["Starcie Majchrzaka i Carballesa Baeny miało pierwotnie zostać rozegrane w środę wieczorem, ale plany pokrzyżował deszcz. Obaj zawodnicy wyszli ostatecznie na kort w czwartkowe popołudnie i od razu wskoczyli na wysokie, tenisowe obroty. Mało niewymuszonych błędów, długie i emocjonujące wymiany oraz efektowne zagrania w wykonaniu obu tenisistów – tak można krótko podsumować mecz, którego byliśmy świadkami na korcie im. Bohdana Tomaszewskiego w Szczecinie.", "W pierwszym secie Polak odebrał rywalowi serwis raz, w drugiej partii dokonał tej sztuki dwukrotnie. Sam uważnie pilnował podania i to pomogło mu wypunktować hiszpańskiego przeciwnika. Rywalizacja trwała godzinę i 41 minut.", "– To było moje najlepsze spotkanie na szczecińskim challengerze i jestem bardzo zadowolony ze swojej postawy. Graliśmy ze sobą już trzykrotnie, więc doskonale wiedziałem, co muszę robić, aby zwyciężyć. Grę udało mi się też podeprzeć dobrym serwisem, który odpowiednio funkcjonował zwłaszcza wtedy, gdy rywal miał break pointy lub wynik był na styku. Cały czas byłem skupiony i mam nadzieję, że uda mi się utrzymać taką formę serwisową oraz mentalną w kolejnych meczach – powiedział zaraz po zakończeniu spotkania Majchrzak.", "W ćwierćfinale Polak zmierzy się z Holgerem Rune. 18-letni Duńczyk w kapitalnym stylu wyrzucił z turnieju Pablo Andujara, czyli tenisistę rozstawionego w Pekao Szczecin Open 2021 z numerem drugim. Spotkanie trwało zaledwie 68 minut, a Rune zwyciężył 6:1, 6:1. – Pokonałem zawodnika z pierwszej setki rankingu ATP, więc czuję się znakomicie. Byłem bardzo skoncentrowany, opanowałem cały stres i jestem naprawdę zadowolony z poziomu gry, jaki zaprezentowałem – cieszył się po meczu Duńczyk.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pokaz siły wiceliderów rankingów. Miedwiediew i Sabalenka w półfinale US Open", "date": "\n\t\t\t\t\t\t\t\t\t\t8 września, 2021\t\t\t\t\t", "text": ["Największą nadzieją Kanadyjczyków na sukces w turnieju kobiet była z pewnością mistrzyni US Open 2019 Bianca Andreescu. Borykająca się od dłuższego czasu z problemami zdrowotnymi siódma obecnie w rankingu WTA tenisistka nie zaprezentowała się w Nowym Jorku źle, ale  odpadła w 1/8 finału, po porażce w kapitalnym, trwającym ponad 3,5 godziny meczu, z Greczynką Marią Sakkari. Z powodzeniem zastępuje ją jednak jedna z rewelacji turnieju – Leylah Annie Fernandez. Zajmująca (na razie) dopiero 73. miejsce w rankingu WTA zawodniczka jest już w półfinale. We wtorek Leylah Annie Fernandez znowu zaprezentowała świetny tenis i choć nie ustrzegła się momentów słabości, w decydującym trzecim secie roztrwoniła prowadzenie 5:2, a w tie-breaku 4:1, ostatecznie pokonała piątą w rankingu WTA Ukrainkę Elinę  Switolinę 6:3, 3:6, 7:6 (5). Obie stworzyły bardzo dobry tenisowy spektakl.", "W bardzo interesująco zapowiadającym się spotkaniu wiceliderka rankingu WTA Aryna Sabalenka nadspodziewanie łatwo uporała się z mającą świetny sezon podwójną (gra pojedyncza, gra podwójna) mistrzynią French Open 2021, złotą medalistką olimpijską z Tokio w grze podwójnej Czeszką Barborą Krejcikovą, oddając rywalce zaledwie pięć gemów i wygrywając 6:1, 6:4. Białorusinka nie zaprezentowała świetnego tenisa, lecz nie musiała, gdyż Czaszka nie stawiła poważniejszego oporu.", "Czy w półfinale Sabalenka zatrzyma rewelacyjną Kanadyjkę Leylah Annie Fernandez i po raz pierwszy w karierze zamelduje się w wielkoszlemowym finale? Na razie dotarła do drugiego w karierze wielkoszlemowego półfinału w grze pojedynczej, po Wimbledonie 2021 (ma na koncie dwa welkoszlemowe tytuły, ale w deblu).", "Danił Miedwiediew zakończył niesamowity występ 117. w rankingu ATP Holendra Botica van de Zandschulpa. Rosjanin, choć stracił pierwszego seta w turnieju, wygrał dość pewnie 6:3, 6:0, 4:6, 7:5. Holender i tak ma za sobą turniej życia. Po przebrnięciu kwalifikacji, już w turnieju głównym wyeliminował czterech rywali, był jedną z rewelacji zawodów. Jest on pierwszym Holendrem, który dotarł do ćwierćfinału turnieju wielkoszlemowego od 2004 roku, kiedy w 1/4 finału wystąpił w  Wimbledonie Sjeng Schalken. Z kolei Miedwiediew, który wcześniej w US Open 2021 nie stracił jeszcze seta, ponownie potwierdził, że jego pozycja w rankingu nie jest dziełem przypadku i może powalczyć z Novakiem Djokoviciem.", "W drugim wtorkowym ćwierćfinale mężczyzn mieliśmy konfrontację dwóch tenisistów młodego pokolenia. Po raz pierwszy w karierze do wielkoszlemowego półfinału awansował nieco starszy Kanadyjczyk Felix Auger-Aliassime, pokonując 18-letniego Hiszpana Carlosa Alcaraza  6:3, 3:1. W połowie drugiego seta Hiszpan zrezygnował z kontynuowania gry. Alcaraz, który w dwóch poprzednich rundach rozegrał pięciosetowe maratony, mastępmego meczu po prostu nie wytrzymał fizycznie. Na początku drugiego seta oddał podanie, a przy wyniku 1:2 poprosił o interwencję medyczną. Po rozmowie z fizjoterapeutą rozegrał jeszcze jednego gema, po czym poddał spotkanie. Tym samym 21-letni Felix Auger-Aliassime został pierwszym w historii Kanadyjczykiem w 1/2 finału US Open oraz stał się najmłodszym półfinalistą nowojorskiego turnieju od 2009 roku, gdy po tytuł sięgał 20-letni wtedy Argentyńczyk Juan Martin del Potro.", "Trwa również rywalizacja w turniejach juniorskich. Do turnieju juniorów przystąpiło dwóch reprezentantów Polski. Już w pierwszej rundzie odpadł Aleksander Orlikowski, który przegrał z Hiszpanem Danielem Meridą Aguilarem 6:7 (4), 3:6. Polak miał swoje szanse, lecz w pierwszym secie dwukrotnie nie zdołał zamknąć partii serwując po zwycięstwo.", "Maks Kaśnikowski (rozstawiony z numerem 15) rozpoczął występ w Nowym Jorku od II rundy, po trudnym, trwającym godzinę i 55 minut spotkaniu wygrywając z Amerykaninem Ethanem Quinnem 4:6, 6:0, 7:6 (4) i awansował do 1/8 finału. Jego kolejnym przeciwnikiem będzie triumfator juniorskiego Wimbledonu 2021, rozstawiony z drugim numerem Amerykanin Samir Banerjee.", "Polscy junorzy grają także w grze podwójnej. Na razie Kaśnikowski i Orlikowski pokonali parę Kalin Ivanovski (Macedonia Północna)/Mark Lajal (Estonia) 6:3, 4:6, 10-3. W meczu o ćwierćfinał ich rywalami będą rozstawieni z trzecim numerem Francuzi Sean Cuenin i Sascha Gueymard Wayenburg, którzy na początek mieli wolny los.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open. Majchrzak zagra o tytuł", "date": "\n\t\t\t\t\t\t\t\t\t\t18 września, 2021\t\t\t\t\t", "text": ["Do zwycięstwa w inauguracyjnej partii aktualny mistrz Polski potrzebował jednego przełamania. Majchrzak odebrał rywalowi serwis w czwartym gemie, a następnie skupił się głównie na pilnowaniu własnego podania. To udało mu się znakomicie i pierwszy set zakończył się rezultatem 6:3. Nasz zawodnik był solidniejszy i popełniał mniej błędów, a na dodatek mógł liczyć na głośne wsparcie szczecińskiej widowni.", "Druga część meczu zaczęła się w wymarzony sposób. Majchrzak szybko odskoczył na 2:0 i wydawało się, że jest na znakomitej drodze do tego, aby niebawem zameldować się w wielkim finale. Hanfmann nie zamierzał jednak przedwcześnie rezygnować. Niemiec błyskawicznie odrobił stratę breaka i już po chwili sam prowadził 3:2. To było jednak wszystko, na co pozwolił mu tego dnia dobrze dysponowany Polak. Majchrzak wygrał cztery kolejne gemy i w świetnym stylu przypieczętował awans do finału szczecińskiego challengera.", " – Turnieje rozgrywane w Polsce są dla mnie wyjątkowe, więc niesamowicie się cieszę, że wystąpię w finale Pekao Szczecin Open. Siedem lat temu dotarłem tu do ćwierćfinału, ale moje pozostałe starty w challengerach w Polsce kończyły się fiaskiem. W końcu udało mi się przełamać pewne bariery i będę jutro uczestnikiem historycznego finału. To wspaniałe uczucie, ale muszę powoli przestać się tym cieszyć i spokojnie zacząć przygotowywać do meczu o tytuł – mówił po zakończeniu półfinałowego spotkania Majchrzak.", "Sobotni pojedynek z Hanfmannem był dla Polaka trudniejszy niż mógłby wskazywać na to wynik. – W zasadzie z każdym poprzednim rywalem miałem okazję poprzebijać więcej piłek i mogłem złapać swój rytm. Teraz było inaczej, ponieważ Yannick preferuje odmienny styl gry, bardziej ofensywny. W drugim secie rywal zmienił strategię serwisową i mimo że grałem lepiej, to on przełamał mnie, a to z kolei spowodowało, że zrobiło się trochę nerwowo. Na szczęście przy stanie 3:3 odebrałem mu podanie i poczułem się pewniej. Nie sądziłem, że uda mi się domknąć mecz już w dwóch kolejnych gemach, ale bardzo się cieszę, że właśnie tak się to potoczyło – dodał Polak.", "Finałowym rywalem Majchrzaka będzie Zdenek Kolar. Czech przez 73 minuty walczył na korcie z Nicolą Kuhnem, ale meczu dokończyć się nie udało. Przy stanie 5:7, 2:2 Hiszpan poddał spotkanie z powodu urazu pleców, który był na tyle poważny, że nie pozwolił mu na kontynuowanie rywalizacji. Pojedynek, który zdecyduje o losach tytułu mistrzowskiego Pekao Szczecin Open 2021 zaplanowano na godzinę 12 w niedzielę.", "Sponsorami tytularnymi Pekao Szczecin Open są Bank Pekao S.A. oraz Miasto Szczecin.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Anett Kontaveit w WTA Finals", "date": "\n\t\t\t\t\t\t\t\t\t\t31 października, 2021\t\t\t\t\t", "text": ["Osiem pełnoprawnych uczestniczek WTA Finals 2021, który odbędzie się w meksykańskim mieście Guadalajara w dniach 10-17 listopada, to w grze pojedynczej kobiet: Aryna Sabalenka (Białoruś), Czeszki Barbora Krejcikova i Karolina Pliskova, Greczynka Maria Sakkari, Iga Świątek, Hiszpanki Garbine Muguruza i Paula Badosa Gibert oraz Estonka Anett Kontaveit. Gdyby któraś z wymienionych tenisistek nie mogła wystąpić w Guadalajarze, kolejnymi na liście kwalifikacyjnej są: Ons Jabeur (Tunezja), Anastasija Pawluczenkowa (Rosja), Elina Switolina (Ukraina) oraz Amerykanka Jessica Pegula.", "Anett Kontaveit przystępując do turnieju w Cluj-Napoca wiedziała, że musi wygrać imprezę w Rumunii, żeby zapewnić sobie awans do WTA Finals 2021. Estonka wytrzymała presję, a w niedzielnym finale, który przypieczętował jej awans, bardzo pewnie, nadspodziewanie gładko, pokonała turniejową “jedynkę”, faworytkę gospodarzy, Simonę Halep (18. WTA) 6:2, 6:3. Praktycznie jedyny moment słabości w finale Anett Kontaveit miała na początku drugiego seta, kiedy w gemie otwarcia straciła podanie, ale szybko ponownie odzyskała inicjatywę na korcie, sięgając po niezbędny triumf. Simona Halep, bądź co bądź była liderka rankingu WTA, mimo wsparcia własnej publiczności, była w niedzielnym meczu w zasadzie bezradna.", "Podkreślić należy, że Anett Kontaveit w pełni zasłużyła na występ w WTA Finals. Zwłaszcza w ostatnich tygodniach Estonka prezentowała bardzo wysoką formę. Od końca sierpnia bilans spotkań Estonki, która w tym okresie czasu zdobyła tytuły w Cleveland, Ostrawie, Moskwie i Cluj-Napoca to 26-2.", "Życzeniem gospodarzy turnieju w Cluj-Napoca na pewno był półfinał między rozstawioną z “jedynką” Simoną Halep, a turniejową “trójką” Emmą Raducanu, Życzenie się jednak nie spełniło, bowiem sensacyjna mistrzyni US Open 2021 Brytyjka Emma Raducanu (23. WTA), której ojciec jest Rumunem, w ćwierćfinale przegrała po zaledwie 57 minutach z niżej notowaną Ukrainką Martą Kostyuk (55. WTA) 2:6, 1:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Słodko-gorzki dzień Polaków w Nowym Jorku", "date": "\n\t\t\t\t\t\t\t\t\t\t3 września, 2021\t\t\t\t\t", "text": ["Najlepsza obecnie polska tenisistka Iga Świątek (WTA 8) rozstawiona w turnieju z numerem „siódmym” nie prezentuje, przynajmniej na razie, dobrej formy i w drugiej rundzie z najwyższym trudem wyeliminowała Francuzkę Fionę Ferro, wygrywając 3:6, 7:6 (3), 6:0.", "Polka, choć nie była dobrze dysponowana, miała kłopoty z serwisem, popełniała dużo błędów i była blisko odpadnięcia z turnieju. Po przegranym pierwszym secie przegrywała w drugim, po stracie podania 0:2 (w tym momencie przy zmianie stron miała łzy w oczach), zdołała jednak odwrócić losy spotkania. Świątek w drugiej partii roztrwoniła wprawdzie prowadzenie 4:2. Później w gemie 12. drugiej partii, po tym jak chwilę wcześniej  obroniła się przed stratą podania, nie wykorzystała dwóch piłek setowych. Potrafiła jednak opanować nerwy i po wygranym tie-breaku doprowadziła do remisu. W decydującym secie nie dała już Francuzce szans, nie oddając rywalce ani jednego gema.", "W trzeciej rundzie Iga Świątek zmierzy się z Estonką Anett Kontaveit, zwyciężczynią ostatniego turnieju w Cleveland, z którą ma bilans spotkań 1:2. Podczas Roland Garros 2021 Polka pewnie pokonała Kontaveit.", "Przykrą niespodziankę sprawił stawiany w gronie jednego z faworytów Hubert HUrkacz (ATP 13), który w drugiej rundzie przegrał z Włochem Andreasem Seppim (ATP 89) 6:2, 4:6, 4:6, 6:7 (8). Rozstawiony z numerem 10. Hubert Hurkacz pewnie zwyciężył w pierwszej partii, ale później górą był już doświadczony Włoch. Hurkacz miał szanse w czwartym secie na doprowadzenie do decydującej, piątej partii, ale prowadząc 6:5 nie wykorzystał przy podaniu Seppiego trzech piłek setowych. W tie-breaku, przy wyniku 6:5 Polak miał jeszcze jedną piłkę setową, po czym przegrał trzy punkty z rzędu i odpadł z turnieju.", "W grze podwójnej kobiet ogromną niespodziankę, wręcz sensację, sprawiła polsko-amerykańska para Magda Linette/Bernarda Pera. Po kapitalnym występie eliminując najlepszą obecnie parę deblową kobiet na świecie Barbora Krejcikova/Katerina Siniakova. Poznanianka i Amerykanka pokonały Czeszki 6:3, 6:4, rewanżując się przeciwniczkom za porażkę 2:6, 1:6 w półfinale French Open 2021.", "W turnieju gry podwójnej kobiet awansowała również polsko-japońska para Alicja Rosolska/Eri Hozumi, po zwycięstwie z niemiecko-białoruskim duetem Julia Lohoff /Lidzia Marozawa 6:3, 6:3.", "Z turnieju gry podwójnej mężczyzn odpadł z kolei polsko-brazylijski duet Łukasz Kubot/Marcelo Melo, przegrywając po słabej grze z występującą głównie w challengerach parą amerykańską Evan King i Hunter Reese 6:7 (2), 4:6. Sporą niespodziankę sprawili natomiast Hubert Hurkacz i Szymon Walków, którzy wyeliminowali byłych mistrzów US Open, debel kolumbijski Sebastian Cabal i Robert Farah 6:3, 6:7 (4), 6:3. Ten mecz został w środę przerwany z powodu opadów deszczu przy prowadzeniu Polaków 6:3, 2:1. W czwartek został dokończony, kilka godzin po niepowodzeniu Hurkacza w grze pojedynczej.", "W czwartek na kortach w Nowym Jorku nie było większych niespodzianek. W grze pojedynczej kobiet do trzeciej rundy awansowały między innymi liderka rankimgu WTA Australijka Ashleigh Barty, Kanadyjka Bianca Andreescu (WTA 7) czy Czeszka Karolina Pliskova (WTA 4). Karolina Pliskova w najciekawszym spotkaniu wygrała z Amerykanką Amandą Anisimovą 7:5, 6:7 (5), 7:6 (7). Dalej gra również. mocno związana z Wielkopolską, często trenująca w podpoznańskim Puszczykowie, Niemka polskiego pochodzenia Angelique Kerber, która pokonała 6:3,6:2 Ukrainkę Anhelinę Kalininę.", "W zmaganiach mężczyzn do trzeciej rundy awansował między innymi walczący o rekordowy 21. tytuł wielkoszlemowy w grze pojedynczej lider rankingu ATP Serb Novak Djoković, który wygrał pewnie z Holendrem Tallonem Griekspoorem 6:2, 6:3, 6:2.", "Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pekao Szczecin Open 2021. Majchrzak na liście startowej", "date": "\n\t\t\t\t\t\t\t\t\t\t1 września, 2021\t\t\t\t\t", "text": ["Jakie ciekawe nazwiska powinny pojawić się w drabince turnieju głównego? Między innymi dobrze znany widowni Marco Cecchinato, czyli sensacyjny półfinalista Roland Garros z roku 2018. W chwili zgłoszenia do turnieju 28-letni Włoch zajmował 80. pozycję w rankingu ATP i wygląda na to, że będzie jednym z najwyżej rozstawionych zawodników Pekao Szczecin Open 2021.", "Mocną reprezentację w Szczecinie (już tradycyjnie) wystawią także Hiszpanie. Na liście startowej znaleźli się Pablo Andujar (ATP 72), Pedro Martinez (ATP 73), Roberto Carballes Baena (ATP 95), Carlos Taberner (ATP 105) oraz Bernabe Zapata Miralles (ATP 117), niedawny zwycięzca challengera Poznań Open oraz triumfator Pekao Szczecin Open 2019, Jozef Kovalik (ATP 118). Hiszpańscy tenisiści szturmem zaatakują więc korty przy al. Wojska Polskiego i z pewnością będą liczyć na to, że uda im się przełamać słynną klątwę, która wisi nad naszym turniejem od początku jego istnienia. Wielu przedstawicieli tej nacji próbowało zdobyć tytuł mistrzowski szczecińskiej imprezy, żaden nie zdołał jednak tego dokonać. Czy rok 2021 będzie przełomowym i w końcu doczekamy się zwycięzcy z Hiszpanii? Przekonamy się za niecałe trzy tygodnie!", "Na wstępnej liście zgłoszeń jest też oczywiście nazwisko, które szczególnie ucieszy polskich kibiców. W turnieju ma bowiem wystąpić Kamil Majchrzak (114 ATP), czyli druga rakieta naszego kraju. Bez wątpienia kibice będą śledzić z wielkim zainteresowaniem rezultaty 25-letniego Polaka i oby zawojował nadchodzącą edycję Pekao Szczecin Open. W stawce grających mają znaleźć się także Czech Jiri Vesely (89 ATP), Brazylijczyk Thiago Monteiro (ATP 93) oraz Włoch Stefano Travaglia (ATP 100).", "– Tegoroczna lista wygląda naprawdę imponująco i cieszę się, że ponownie będziemy mieli okazję oglądać w Szczecinie tak wielu zawodników z pierwszej setki rankingu ATP – mówi Krzysztof Bobala, dyrektor turnieju. – Kciuki będziemy oczywiście trzymać przede wszystkim za Polaków, ale sam jestem ciekaw, jak w tym roku zaprezentują się Hiszpanie. Wysyłają do nas naprawdę mocny skład i kto wie, może to właśnie któryś z nich raz na zawsze rozprawi się ze słynną klątwą. Jedno jest pewne: sportowych emocji nie zabraknie, więc serdecznie zapraszam do Szczecina, aby wspólnie z nami uczestniczyć w tym wielkim święcie tenisa.", "Trwa już przedsprzedaż biletów i karnetów na Pekao Szczecin Open 2021. Rodzaje oraz ceny wejściówek zostały opisane tutaj – ", ". Sama sprzedaż – wzorem lat ubiegłych – prowadzona jest natomiast poprzez serwis ", ".", "Sponsorami tytularnymi Pekao Szczecin Open są Bank Pekao S.A. oraz Miasto Szczecin. Turniej należy do prestiżowego cyklu LOTOS PZT Polish Tour – Narodowy Puchar Polski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "US Open. Sensacyjne porażki Osaki i Tsitsipasa. W sobotę gra Świątek", "date": "\n\t\t\t\t\t\t\t\t\t\t4 września, 2021\t\t\t\t\t", "text": ["Przegrały obie pary deblowe kobiet, w których grały Polki oraz polski debel mężczyzn Hubert Hurkacz/Szymon Walków. Z turnieju miksta odpadła z kolei czesko-polska para Lucie Hradecka/ Łukasz Kubot.", "Półfinalistki ostatniego French Open w grze podwójnej kobiet Magda Linette i Amerykanka Bernarda Pera, dzień po wyeliminowaniu głównych faworytek Barbory Krejcikovej i Kateriny Siniakovej (Czechy), odpadły w piątek w II rundzie turnieju przegrywając z duetem rumuńskim Elena-Gabriela Ruse/Monica Niculescu 3:6, 5:7.", "Tenisistka AZS Poznań i jej amerykańska partnerka w secie pierwszym prowadziły z przełamaniem 3:1, żeby już do końca partii nie ugrać gema, w secie drugim wygrywały 3:1 oraz 4:2, ale roztrwoniły przewagę.", "W secie drugim, przy prowadzeniu Polki i Amerykanki 3:2, Elena-Gabriela Ruse korzystała z przerwy medycznej, lecz nie przeszkodziło to Rumunkom odrobić straty i rozstrzygnąć spotkanie na swoją korzyść.", "W piątek w II rundzie debla kobiet odpadła również para japońsko-polska Eri Huzumi/Alicja Rosolska, po porażce z rozstawioną z numerem trzecim parą japońską Shuko Aoyama/Ena Shibahara 6:7 (5), 2:6. W secie pierwszym para polsko-japońska serwowała na wygranie partii, miała nawet połkę setową, a w tie-breaku prowadziła 3:1.", "Bliscy sprawienia kolejnej niespodzianki byli w grze podwójnej mężczyzn Hubert Hurkacz i Szymon Walków, którzy po bardzo wyrównamym spotkaniu, nie wykorzystując wielu swoich szans, w II rundzie przegrali z parą australijską Matthew Ebden/Max Purcell 4:6, 6:7 (4).", "To nie był udany turniej dla Łukasza Kubota. Polski tenisista majpierw bez powodzenia występował w turnieju gry podwójnej mężczyzn, w parze z Brazylijczykiem Marcelo Melo, z którym sięgał przecież po triumf w Wimbledonie odpadając już w I rundzie, a już w sobotę czasu polskiego pożegnał się także z turniejem w grze mieszanej. W I rundzie turnieju miksta polsko czeska para Łukasz Kubot/Lucie Hradecka, po dramatycznym meczu uległa po super tie-breaku duetowi amerykańskiemu Jessica Pegula/Austin Krajicek 7:6 (4), 0:6, 9:11.", "W grze pojedynczej kobiet wydarzeniem dnia była porażka broniącej tytułu Japonki Naomi Osaki (WTA 3), z zajmującą 73. lokatę w rankingu WTA mało znaną Kanadyjką Leylah Annie Fernandez 7:5, 6:7 (2), 4:6. Do IV rundy jako pierwsza awansowała w piątek dwukrotna mistrzyni wielkoszlemowa (French Open 2018, Wimbledon 2019) Rumunka Simona Halep, pokonując 7:6 (11), 4:6, 6:3 Elenę Rybakinę z Kazachstanu. W meczu dwóch wielkoszlemowych mistrzyń Hiszpanka Garbine Muguruza wygrała z Białorusinką Viktorią Azarenką 6:4, 3:6, 6:2. Jeszcze w piątek polskiego czasu awansowała także triumfatorka French Open 2021 Czeszka Barbora Krejcikova, po zwycięstwie 6:4, 6:2 z Rosjanką Kamillą Rakhimovą. Dalej gra również Ukrainka Elina Svitolina, która pokonała 6:4, 6:2 Rosjankę Darię Kasatkinę. Bardzo zacięte i wyrównane, zwłaszcza w pierwszym secie i do połowy seta trzeciego, było spotkanie dwóch byłych triumfatorek US Open, Niemki polskiego pochodzenia Angelique Kerber (2016) i Amerykanki Sloane Stephens (2017). W trzech setach wygrała związana rodzinnie z Wielkopolską, często trenująca w Puszczykowie, Angelique Kerber, zwyciężając 5:7,6:2, 6:3. W 1/8 finału są już także: Belgijka Elise Mertens, która wygrała 6:3,7:5 z Ons Jabeur z Tunezji oraz wiceliderka rankingu WTA Aryna Sabalenka z Białorusi, która wyeliminowała Amerykankę Danielle Rose Collins, wygrywając 6:3,6:3.     ", "W grze pojedynczej mężczyzn bardzo pewnie do IV rundy awansował jeden z faworytów, wicelider rankingu ATP Rosjanin Daniił Miedwiediew. Hiszpan Pablo Andujar-Alba był bez szans przegrywając 0:6, 4:6, 3:6. Sensacyjnej porażki doznał natomiast inny z kandydatów do zwycięstwa w turnieju, numer 3. rankingu ATP tenisistów Stefanos Tsitsipas, który przegrał z 18-letnim Hiszpanem Carlosem Alcarazem (ATP 55). Po niesamowitej, pięciosetowej, trwającej 4 godziny i siedem minut batalii Grek przegrał 3:6, 6:4, 6:7 (3), 6:0, 6:7 (5). Do 1/8 finału awansowali ponadto: Niemiec Peter Gojowczyk, Brytyjczyk Daniel Evans (przegrywał juz 0:2 w setach), Argentyńczyk Diego Schwartzmann, Holender Botic Van De Zandschulp (ATP 117) Kanadyjczyk Felix Auger-Aliassime oraz niespodziewanie Amerykanin Frances Tiafoe, który po pięciu setach wyeliminował siódmą rakietę globu, Rosjanina Andrieja Rubliowa.", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Witold Dudziński. Piramida do sukcesu w sporcie. W tenisie gra mózg", "date": "\n\t\t\t\t\t\t\t\t\t\t1 września, 2021\t\t\t\t\t", "text": ["Rozmowa z dr. n. med. Witoldem Dudzińskim, prezesem zarządu Rehasport Clinic Sp. z o.o., wielospecjalistycznej placówki medycznej, lekarzem sportowym i czynnym zawodnikiem.", "– Można, tylko… w jakim celu? Medycyna ta wypracowała sprawdzoną wiedzę i szereg sposobów, jak tę wiedzę wykorzystać z wymiernym efektem dla zawodnika, tak że pomijanie jej, jest w zasadzie działaniem na własną szkodę. Dlatego powszechnie się przyjmuje, że profesjonalny trening sportowca wykorzystuje wsparcie ze strony medycyny. Zawodnik otrzymuje konkretne dane dotyczące swoich możliwości, mocnych i słabych cech, wskazówki, co jest w stanie zrobić, by osiągnąć postępy, a także realne wytyczne, jak ma to zrobić. A mądry trener posiadając tę wiedzę, buduje optymalny program treningowy.", "– Powiedziałbym, że lekarz ma tu niejedną rolę, niejedno zadanie. W przypadku tenisa na pierwszy rzut oka grają nogi i ręce. Ale tak naprawdę to gra głowa. Lekarz, owszem, zabezpiecza zawodnika w momencie kontuzji, minimalizuje jej skutki, pomaga w szybkim powrocie do zdrowia i do formy, ale jednocześnie obserwuje swojego podopiecznego, bada jego potrzeby i możliwości, następnie stawia diagnozy i wymaga, by były one realizowane. Bo lekarz musi być skuteczny i nieraz przekonuje trenera i zawodników, że jego zalecenia, choć wydają się im dziwne, to mają być przestrzegane. Muszą, bo od tego zależy sukces zawodnika. Pracując z piłkarzami Lecha Poznań, powiedziałem kiedyś takie zdanie, że sport opiera się na zdobyczach medycyny, więc by w nim osiągnąć sukces, warto z nich szeroko korzystać.", "– Dokładnie tak. Opracowaliśmy w Rehasport Clinic w 2004 roku piramidę zdarzeń przyczynowo- skutkowych, wiodących do wyznaczonego celu, czyli Piramidę Sukcesu Sportowca. Skupiliśmy w niej poszczególne elementy procesu treningowego i badań dla sportowców, które systematyzują działania w wyczynowym sporcie i wpływają na zwiększenie poziomu  sportowego zawodnika czy drużyny. Piramida nie oznacza, że dziś gram godzinę, jutro dwie, a pojutrze już trzy godziny, ale jest bardziej skomplikowana. To model opieki medyczno-sportowej nad zawodnikiem.", "– U jej podstaw umieściliśmy dietę i suplementację. Od nich zależy energia zawodnika, a dalej jego skuteczność, rzutująca na rolę w zespole. Pamiętam zawodników dobrych, profesjonalistów na wysokim poziomie, ale w danym dniu osowiałych, przedwcześnie zmęczonych. Wbrew pozorom nie zaznali oni przetrenowania czy zbyt intensywnej gry – za to nie zadbano u nich o dietę, nawodnienie, mądrą suplementację. Efekt był widoczny od razu na treningu.", "Na drugim poziomie naszej piramidy mamy rejestr parametrów danych dziennych. Te parametry fizjologiczne są zbierane i porządkowane w rejestrze tak, by zawodnik mógł je znać i wykorzystać z pożytkiem.", "Trzeci poziom to badania, czyli testy. Lekarz musi mieć wiedzę o aktualnym stanie zdrowia, dlatego prowadzi badania. Z kolei wiedząc już to, co chce wiedzieć o stanie zdrowia i o możliwościach, planuje kolejne zalecenia dotyczące treningu. Wie wówczas, jak rozwijać sprawność i trenować wybrane partie ciała. I tak docieramy do dwóch kolejnych, następujących po sobie poziomów – treningu przygotowania fizycznego i treningu specjalistycznego.", "– Tak, ale analizując Piramidę mówimy o sporcie na wyższym już poziomie, czyli o trenowaniu zawodnika, a nie – dopiero potencjalnego zawodnika. Faktycznie, wiele osób rozpoczyna trening już od przygotowania specjalistycznego, bo nie ma pojęcia o właściwej kolejności, o krokach, które muszą poprzedzić trening specjalistyczny. I przez to wiele osób nie wychwytuje w porę istotnych błędów, co więcej – rozwija je, a nie naprawia. Patrzę na przykład na bardzo młodego gracza na korcie: pięknie uderza, widać, że nad uderzeniem pracował, ale jak biegnie, to od razu rzuca się w oczy nieprawidłowy wzorzec ruchu. Przypomnę, wzorzec definiowany przez precyzję ruchu, szybkość ruchu, optymalny wydatek energetyczny i przez bezpieczne tkankowo wyznaczenie pewnego progu. W efekcie, jak ktoś ma nieprawidłowy wzorzec ruchu, to jego gra prowadzi do kontuzji…", "– Tu jest miejsce dla trenera, który rozmawia z rodzicami i przedstawia im obraz sytuacji z profesjonalnego, a nie z emocjonalnego punktu widzenia. Dlatego mamy taki plan, by stworzyć miejsce, gdzie będziemy źródłem wiedzy dla trenerów. Trener jest przecież strategicznym ogniwem w treningu dziecka. On rozmawia z rodzicami, wskazuje im, na co powinni zwrócić uwagę, by dziecko uzyskiwało lepsze wyniki, a jednocześnie – by było zdrowe i bezpieczne. Rodzice nie muszą przecież wiedzieć, ile płynów trzeba wypić, by trenujące dziecko było odpowiednio nawodnione. Za to trener tę wiedzę ma, tym bardziej, że skorzysta z fachowych danych od nas.", "Kolejnym poziomem, już bardzo wysoko ulokowanym, bo pod samym szczytem – jest trening mózgu. Od niego zależy pewność siebie zawodnika, jego motywacja, ale też odpowiedni proces decyzyjny i szybkość działania. Co więcej – mózg to też zarządzanie stresem, koncentracja, wpływ na nawyki ruchowe. Jak widać dużo tego jest – więc przypomnę moje pierwsze słowa: w tenisie gra mózg.", "Motywacja zawodnika, którą uwzględniamy na tym etapie w piramidzie potrzeb, odpowiada na pytanie: „Dlaczego ja to robię?”. Jeśli jest związana całkowicie z czynnikami zewnętrznymi, takimi jak wola rodziców czy pieniądze – to nic z tego sportu nie będzie. Natomiast, jeśli z potrzebami wewnętrznymi, z własną wolą – to jest nad czym pracować. Motywacja ma swoją skalę, zatem trzeba rozsądnie nią gospodarować. W tym momencie psychologiem dla zawodnika jest jego trener, autorytet sportowy. Jeśli psycholog jest potrzebny niezależnie od trenera lub po prostu wprowadzony dodatkowo przez np. klub, to może się nieco gubić rola trenera.", "Zawodnik powinien profesjonalnie pracować nad pewnością siebie i umieć łączyć zdarzenia na nią wpływające, by była wysoka. Kolejny ważny czynnik – koncentracja. Ona może w jednym momencie poprawić lub – przeciwnie – obniżyć skuteczność zawodnika w danej chwili.", "– Zawodnik postępuje w danym momencie według danej taktyki, jest skupiony na celu i nagle słyszy „koncentruj się!”. To go może wybić z rytmu, zakłócić ustalony wewnętrznie plan, zmienić wzorzec ruchowy. Z drugiej strony zawodnicy potrafią tak się skoncentrować, że wprowadzają się wręcz w stan hipnotyczny. To obserwujemy analizując zapisy skoków Simona Ammana czy grę na korcie Rogera Federera i Andre Agassiego…", "Co ciekawe, koncentracja jest jednym z nielicznych elementów, które możemy obiektywizować. Możemy bowiem zbadać zapis fal, odpowiednich dla różnych stanów, wyświetlić je i zapisać na ekranie.", "– Obie dziedziny są ze sobą związane i czerpią korzyści ze współpracy. Jeśli chce się mądrze wpływać na poprawę wyników w sporcie, medycyna jest bardzo poważnym sprzymierzeńcem. Weźmy na przykład podejście do wytrenowania ruchów: laik powie, że jak ćwiczy konsekwentnie pewne zagrania, to na pewno w ważnym meczu rozpozna moment i zastosuje je. A medycyna inaczej: sięga do treningu neuronów i podpowiada, że mózg musi pracować plastycznie, nie może skupiać się na myśleniu, bo wtedy spowalnia działanie. Zawodnik nie może przyzwyczajać się do ciągle tych samych zagrań, za to musi na treningu mieć stawiane nowe wyzwania. Zatem – jeśli myślę, to moje reakcje są wolniejsze, działam odruchowo – to działam szybciej. Ale jednocześnie działam nie w sposób przypadkowy, ale wybierając podświadomie spośród zestawu przećwiczonych w różnych sytuacjach zagrań. Wiemy, że 18 procent neuronów to neurony naśladowcze, jesteśmy w stanie je trenować tak, by wykorzystać je w grach zespołowych. Zawodnik potrafi wizualizować w mózgu daną sytuację, ocenić ruch przeciwnika i swój, do tego uruchamia sieci neuronalne korowe i podkorowe, wysyłając do nich sygnał o odpowiednim zabarwieniu: nie, że „Znowu coś zepsułem…”, ale że „Każda piłka jest moją radością!”.", "Blisko stąd do zarządzania stresem – w czym też pomaga medycyna sportowa. Zawodnik musi potrafić opanować się w każdej sytuacji: oznacza to, że gdy coś wytrąca go z równowagi myślowej, on od razu umie to zneutralizować. To właśnie jest fenomenalnie widoczne w tenisie.", "Takie nawyki myślowe muszą być kształtowane od najmłodszych lat. I tu wrócę do kluczowej roli trenera, będącego psychologiem: takie właśnie połączenie jest optymalne, chyba że występuje poważniejszy problem z zawodnikiem, kiedy nie ma innej możliwości, by wprowadzić osobnego, wykwalifikowanego psychologa.", "– Prawie. Sukces jest na jej wierzchołku, ale tak naprawdę jest tam znak zapytania. Im bardziej jesteśmy zaangażowani w to, co się dzieje w piramidzie, tym bardziej możemy sobie zadawać dwa najważniejsze pytania w sporcie: „Dlaczego wygrywam?” i „Dlaczego przegrywam”. Pytania wbrew pozorom złożone, bardzo trudne, ale będące sensem gry.", "Grzegorz Okoński", "Doktor nauk medycznych, założyciel, twórca i Prezes Zarządu Rehasport – jednej z najlepszych polskich klinik ortopedyczno-rehabilitacyjnych. Autor nowoczesnej metody oceny stanu funkcjonalnego człowieka, OFC – Ocena Funkcjonalna Chorych. Od 2004 roku jest również lekarzem kadry olimpijskiej Polskiego Związku Żeglarskiego i współautorem czterech medali olimpijskich.", "Absolwent VIII Liceum Ogólnokształcącego im. Adama Mickiewicza w Poznaniu, w 1997 roku uzyskał dyplom lekarza medycyny na Wydziale Lekarskim Uniwersytetu Medycznego im. Karola Marcinkowskiego. W latach 2000-2005 w Ortopedyczno-Rehabilitacyjnym Szpitalu Klinicznym im Wiktora Degi w Poznaniu odbył kurs specjalizacyjny z zakresu rehabilitacji medycznej. Równolegle odbył studia podyplomowe z zakresu zarzadzania jakością w służbie zdrowia. Ukończył studia podyplomowe w Międzynarodowym Instytucie McKenziego z zakresu mechanicznej diagnostyki i leczenia bólów kręgosłupa.", "W roku 2006 obronił pracę doktorską na Wydziale Lekarskim Uniwersytetu Medycznego w Poznaniu, uzyskując stopień naukowy doktora nauk medycznych.", "W latach 2004-2010 należał do Zarządu Oddziału Wielkopolskiego Polskiego Towarzystwa Rehabilitacji. Jest jednym z założycieli i członkiem zarządu Stowarzyszenia Medycyny Rozwojowej i Badań Funkcjonalnych Narządu Ruchu PRO MOTIO. Należy do Polskiego Towarzystwa Kręgosłupowego. Ma na swoim koncie szereg prac naukowych z rehabilitacji, ortopedii i medycyny sportowej. Od 2006 roku członek sztabu medycznego KKS Lech Poznań.", "Medycynę od lat umiejętnie łączy z drugą pasją: żeglarstwem. Jako sternik żeglował na łódkach klasy Cadet i 470. Zdobywał Puchary Polski oraz medale mistrzostw Polski i świata w żeglarstwie i windsurfingu. Obecnie jest zawodnikiem klasy Formuła Windsurfing Foil. Członek misji medycznej, uczestnik Igrzysk Olimpijskich w Pekinie, Londynie i Rio de Janeiro jako lekarz Kadry Olimpijskiej Polskiego Związku Żeglarskiego. Członek Komisji Sportu Polskiego Związku Żeglarskiego. Prezes Polskiego Stowarzyszenia Windsurfingu. Od czerwca wiceprezydent International Formula Windsurfing Class.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "KT Jelenia Góra. Na osiedlu działa klub z wielkimi osiągnięciami", "date": "\n\t\t\t\t\t\t\t\t\t\t31 sierpnia, 2021\t\t\t\t\t", "text": ["KT został założony w 2004 roku z inicjatywy grupy miejscowych sympatyków białego sportu, z Jerzym Paczóskim na czele, który został pierwszym prezesem klubu. Wtedy też, dzięki przychylności Jeleniogórskiej Spółdzielni Mieszkaniowej, na jej terenie wybudowane zostały cztery korty tenisowe wraz z domkiem klubowym. – Ten obiekt jest obecnie jedynym tego typu zorganizowanym miejscem rekreacyjnym na tak dużym osiedlu. Spotykają się tutaj dzieci, młodzież i dorośli, którzy chcą czynnie spędzić wolny czas po szkole czy pracy – mówi trener Janusz Lewiński, który w klubie jest od początku jego istnienia.", "Jego wychowankowie szybko zaczęli też osiągać znaczące wyniki sportowe. – Od 2005 roku zdobyliśmy kilkanaście medali w drużynowych mistrzostwach Polski, w tym cztery razy stawaliśmy na najwyższym stopniu podium. Nasi zawodnicy sięgali także po medale w indywidualnych mistrzostwach Polski oraz mistrzostwach Dolnego Śląska. W tej drugiej imprezie zdobyliśmy kilkadziesiąt krążków – wylicza szkoleniowiec. Wymieniając najlepszych zawodników w historii KT Jelenia Góra na pewno należy wspomnieć o Zofii Stanisz, która była indywidualną mistrzynią Polski do lat 16. ", "Mnóstwo medali w turniejach rangi mistrzostw Polski i turniejach ogólnopolskich zdobyły również Natalia Lewińska, Monika Przybył czy Aleksandra Skuza. Wartościowe wyniki uzyskiwali również Linda Kołodziejczyk, Kamila Lewińska, Wiktoria Kurec, Magda Popis, Arek Skóra oraz Mateusz Czech. – Ostatnio, bo w sezonie 2020,  zajęliśmy trzecie miejsce na Dolnym Śląsku w Talentiadzie, która odbyła się we Wrocławiu. Dzięki temu programowi najlepsze dzieci mogą w znacznym stopniu podnosić swoje kwalifikacje. Jako klub bierzemy też udział w narodowym programie Tenis10 – mówi Janusz Lewiński.", "KT Jelenia Góra przez ostatnie lata zorganizował też wiele turniejów rangi ogólnopolskiej, w tym drużynowe mistrzostwa Polski do lat 14 oraz mistrzostwa Dolnego Śląska w różnych kategoriach wiekowych. – Klub posiada licencję Polskiego Związku Tenisowego oraz wykwalifikowaną kadrę trenerów z uprawnieniami, pozwalającą  prowadzić zorganizowane zajęcia. Na naszych kortach, od kilku już lat bardzo prężnie działa liga amatorów. Co roku zachęcamy młodzież do uprawiania sportu poprzez organizowanie różnych akcji, takich jak choćby dni otwarte z tenisem – dodaj szkoleniowiec.", "W okresie wakacyjnym na kortach prowadzone są półkolonie tenisowe pod hasłem „wakacje z rakietą”. – Nasze korty są miejscem spotkań całych rodzin. Co roku dla dzieci i młodzieży organizujemy uroczyste rozpoczęcie i zakończenie sezonu. Podczas tych spotkań najlepsi zawodnicy zostają wyróżnieni – zapewnia Janusz Lewiński, który wraz z obecną prezes klubu Ewa Paczóską oraz przy wsparciu sponsora – TUiR Warta S.A., dba nie tylko o rozwój sportowy swoich zawodników, ale także o to, by w klubie panowała miła i rodzinna atmosfera.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Talex Open. Nastolatek z Buenos Aires wygrywa w Poznaniu", "date": "\n\t\t\t\t\t\t\t\t\t\t29 sierpnia, 2021\t\t\t\t\t", "text": ["Niedzielny, finałowy pojedynek na kortach AZS w Poznaniu (rozgrywany w ramach cyklu LOTOS PZT Polish Tour) zgromadził liczną publiczność i trwał 2 godziny 32 minuty.", "Pierwszy set przebiegał zaskakująco, ponieważ obaj tenisiści kilka razy tracili swoje podanie. Tak zdarzyło się już na początku inauguracyjnej partii, kiedy to Ciaś objął prowadzenie 2:0. Po kilkunastu minutach wynik był już remisowy – 2:2. Inicjatywę przejął Burruchaga, mistrz turnieju ITF w Gdyni. Tenisista z Argentyny prowadził 5:3 po przełamaniu serwisu Ciasia, ale nie potrafił postawić kropki nad „i”. Przy stanie po 5:5 (serwował Polak) miał nawet piłkę setową, ale to 27-latek opanował sytuację i ostatecznie wygrał pierwszego seta.", "Na początku drugiej partii Burruchaga poprosił o przerwę medyczną (ból pleców). Od tego momentu prezentował się na korcie lepiej i ostatecznie zwyciężył.", "– Jak to po przegranych meczach, pozostał niesmak. Mimo wszystko ten tydzień był dla mnie udany. Mój tenis zaczyna jakoś wyglądać, ale gra pozostawia jeszcze wiele do życzenia. Muszę regularnie grać i zwyciężać, aby się rozwijać – powiedział Ciaś, który mimo porażki ma za sobą doskonałe tygodnie. W czterech sierpniowych startach cyklu 27-latek zaliczył finał, półfinał i dwa ćwierćfinały.", "Drugi tydzień z rzędu najlepszymi deblistami zostali Filip Bergevi i Markus Eriksson. Szwedzki duet, który w ubiegłym tygodniu wygrał turniej w Łodzi, z powodu niedyspozycji argentyńskiej pary Aboian-Aboian w sobotę nie musiał rozgrywać finału.", "Od lat Międzynarodowe Mistrzostwa Wielkopolski wspiera firma Talex jako sponsor tytularny, kancelaria Piszcz i Wspólnicy (sponsor główny), Urząd Miasta Poznania, Urząd Marszałkowski Województwa Wielkopolskiego, Starostwo Powiatowe w Poznaniu oraz Polski Związek Tenisowy, którego partnerem jest Grupa LOTOS.", "Burruchaga, zwycięzca tegorocznej edycji turnieju otrzymał 20 punktów do rankingu ATP oraz czeka na kwotę 3,6 tys. dolarów. Z kolei szwedzki duet, triumfatorzy w grze podwójnej otrzymali 1,5 tys. dolarów (na parę) i po 20 punktów do światowego rankingu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Matuszewski w finale debla. W singlu o tytuł zagrają Chorwat i Argentyńczyk", "date": "\n\t\t\t\t\t\t\t\t\t\t28 sierpnia, 2021\t\t\t\t\t", "text": [" ", " ", " ", " ", "Turniejowa sobota była wyjątkowo udanym dniem. Dopisało słońce i frekwencja, a na kortach Legia Tenis&Golf pojawiło się blisko tysiąc osób! Rozegrano ćwierćfinały i półfinały gry pojedynczej oraz podwójnej. Jako pierwszy do finału singla awansował Nino Serdarusic. W półfinale Chorwat stoczył z rozstawionym z numerem 2 Słowakiem Jozefem Kovalikiem niezwykle zacięty bój – oba sety zakończyły się tie-breakiem. Serdarusic wygrał 7:6 (3), 7:6 (6). O tym, jak wyrównane było to starcie świadczy statystyka wygranych punktów – na 158 akcji chorwacki tenisista wygrał 80, a jego rywal – zaledwie o dwie mniej!", "– Czuję się świetnie, to kolejny finał w mojej karierze. Granie ćwierćfinału i półfinału jednego dnia jest wyczerpujące fizycznie, ale dałem radę. Jozef był bardzo wymagającym rywalem. Nie popełniał wielu błędów, tym bardziej się cieszę, że zwyciężyłem – powiedział Nino Serdarusic.", "Rywalem Serdarusica będzie Argentyńczyk Camilo Ugo Carabelli, który po równie imponującym meczu i blisko trzech godzinach walki pokonał na korcie centralnym Javiera Barranco Cosano 3:6, 6:4, 7:6(0). Carabelli obronił 8 z 12 break pointów, a Hiszpan – 15/19. Po zwycięstwie w tie-breaku trzeciego seta (7:0) najpierw krzyknął z radości, a potem został nagrodzony przez publiczność długimi i gromkimi brawami.", "– Jestem bardzo szczęśliwy, że zagram w swoim pierwszym w życiu finale. To niezwykłe. Ten był najważniejszym w moim życiu – powiedział Camilo Ugo Carabelli.", "– Oczekiwałem takiego dnia – oglądaliśmy dwa fantastyczne mecze. Ogromnie się cieszę, że dopisała pogoda, było trochę słońca, błękitne niebo i czuło się, że jest ta atmosfera, którą kocham. Cieszę się, że tenis w takim wydaniu wrócił do Warszawy, do mojego miasta. Cieszę się również na jutrzejszy finał, to będzie świetny mecz. Serdarusic szalenie mi się podoba, Carabelii wygrał z naszym Maksem Kaśnikowskim, a potem z najwyżej rozstawionym Danielem Altmaierem. A dziś – cóż to był za mecz z tym groźnym Hiszpanem – podsumował półfinałową rywalizację ekspert i komentator tenisa Tomasz Tomaszewski.", "Powody do podobnej radości może mieć Piotr Matuszewski, który w parze z Vladyslavem Manafovem awansował do finału debla! Także ten mecz trzymał w napięciu do ostatniej akcji. Polsko-ukraiński duet pokonał parę Julian Lenz/Sem Verbeek 6:3, 3:6, 10:8! Decydujący punkt zdobył Polak. Wcześniej, w ćwierćfinale Matuszewski i Manafov pokonali debla Jan Zieliński/Fernando Romboli 7:6 (5), 3:6, 10-6. Dla Matuszewskiego to najlepszy wynik w dotychczasowej karierze.", "– To mój pierwszy turniej rangi ATP Challenger i od razu zagram w finale. To dla mnie niezwykłe. Dziękuję mojemu partnerowi, że chciał stworzyć ze mną parę. Nie zawsze grałem na swoim najwyższym poziomie, ale najważniejsze, że w decydującym momencie byliśmy lepsi i skuteczniejsi! – podsumował szczęśliwy Piotr Matuszewski.", "W drugim półfinale rozstawiona z numerem 3 meksykańska para Hans Hach Verdugo i Miquel Angel Reyes-Varela pokonała Orlando Luza i", "Skandera Mansouriego 4:6, 6:3, 10-4.", "Niedziela to ostatni dzień BNP Paribas Polish Cup. O godz. 11 na korcie centralnym rozpocznie się finał singla. Po oficjalnej ceremonii na kort wyjdą debliści.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Talex Open. Ciaś w półfinale. Mikule zabrakło sił", "date": "\n\t\t\t\t\t\t\t\t\t\t27 sierpnia, 2021\t\t\t\t\t", "text": ["Ciaś ma za sobą bardzo trudny pojedynek. Do pewnego momentu wydawało się, że Polak ma na korcie centralnym pełną kontrolę. Wysoko wygrany pierwszy set przez Polaka i przewaga przełamania w drugim nie podłamały walecznego Igora Marcondesa. Brazylijczyk odrobił stratę, a regularna gra oraz dobry serwis pozwoliła mu doprowadzić do trzeciego seta. W decydującej partii Ciaś zanotował serię dwunastu wygranych punktów z rzędu. Ten fragment meczu okazał się kluczowy dla sprawy awansu. Polak wygrał 6:2, 5:7, 6:4 i poprawił i tak wysoką w ostatnim czasie skuteczność w spotkaniach trzysetowych.", "– Mimo wygranej, moja forma w tym meczu pozostawia sporo do życzenia. Drugi set pomimo prowadzenia z przełamaniem uciekł mi na własne życzenie. Straciłem koncentrację, pojawiły się nerwy, zacząłem walkę z samym sobą. Cieszę się, że udało się wygrać ten pojedynek i czekam na rewanż z Mochizukim – powiedział Ciaś, który w czterech ostatnich turniejach LOTOS PZT Polish Tour – Narodowy Puchar Polski nie zszedł poniżej fazy ćwierćfinałowej.", "Na rekordowym dla siebie ćwierćfinale udział w Talex Open zakończył Michał Mikuła. 21-latek wyraźnie odczuwał trudy czwartkowego, trwającego blisko trzy godziny pojedynku z Jose Pereirą. Ćwierćfinał z Argentyńczykiem Matiasem Zukasem nie układał się Polakowi od początku. Intensywny styl gry rywala zmuszał Mikułę do ciężkiej pracy w każdej wymianie. Po siedmiu gemach pierwszego seta zawodnik z Płocka zgłosił ból kolana i skorzystał z przerwy medycznej. W kolejnych fragmentach meczu przewaga tenisisty z Argentyny była już wyraźna. Trwające sześć kwadransów spotkanie zakończyło się wynikiem 3:6, 1:6.", "– Nie do końca się zregenerowałem po wczorajszym meczu. Czułem się obolały i słabszy fizycznie niż dzień wcześniej. Wiedziałem, że przeciwnik będzie starał się jak najbardziej mnie męczyć w wymianach, grał mi mnóstwo skrótów, bo wiedział, że mogę nie wytrzymać spotkania fizycznie – powiedział Mikułą, który do dotychczasowego dorobku w rankingu ATP dopisze trzy kolejne punkty.", "W sobotę na kortach AZS przy ul. Noskowskiego w Poznaniu od godz. 11.30 półfinały gry pojedynczej i finał gry podwójnej. W niedzielę pojedynek o tytuł w singlu.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Super Paweł Ciaś. Polak w finale Talex Open", "date": "\n\t\t\t\t\t\t\t\t\t\t28 sierpnia, 2021\t\t\t\t\t", "text": ["Licznie zgromadzeni kibice na kortach AZS przy ul. Noskowskiego byli w sobotę świadkami wyśmienitego pojedynku pomiędzy dwoma najszybszymi zawodnikami turnieju. Paweł Ciaś i Shintaro Mochizuki stworzyli długie, zacięte i pełne intensywnych wymian widowisko. Japończyk, który dwa lata temu wygrał juniorski Wimbledon miał problem z domykaniem setów. W pierwszym prowadził 5:3 i wygrał go 7:5, a wysokiego prowadzenia w drugim secie nie zamienił na wygrany mecz. Powrót Ciasia od stanu 2:5 z podwójną stratą serwisu jest jedną z najbardziej spektakularnych historii tegorocznego cyklu LOTOS PZT Polish Tour – Narodowy Puchar Polski.", "Seria ośmiu wygranych gemów z rzędu dała Polakowi przewagę w ważnym fragmencie spotkania. W połowie decydującej partii Japończyk poprosił o przerwę medyczną i opuścił kort. Trzyminutowa interwencja lekarska nie odmieniła już układu sił na korcie. Trzykrotny mistrz Polski kontrolował przebieg meczu do końca i wygrał 5:7, 7:5, 6:1.", "– Ten mecz od samego początku układał się nie po mojej myśli. Do końca próbowałem walczyć, zmieniać rytm gry i to zaczęło działać oraz przynosić punkty. Plan na sobotni wieczór jest następujący: kolacja z rodzinką i ładowanie baterii na niedzielę – powiedział Ciaś, który wygrywając sobotnie spotkanie, wziął na Mochizukim udany rewanż za półfinał Kozerki Open.", "Zaskakująco łatwo do finału awansował mistrz turnieju ITF w Gdyni – Roman Andres Burruchaga. Wewnątrz argentyńska rywalizacja z Matiasem Zukasem okazała się jednostronna. 19-latek, który trzynaście dni temu wygrał pierwszą zawodową imprezę międzynarodową, w niedzielę stanie przed szansą powiększenia kolekcji o kolejne trofeum. Zukas (piątkowy pogromca Michała Mikuły) od początku meczu nie pokazywał charakterystycznej dla siebie energii i został na korcie centralnym kompletnie zdominowany przez młodszego rodaka, przegrywając spotkanie 1:6, 4:6.", "Drugi tydzień z rzędu najlepszymi deblistami zostali Filip Bergevi i Markus Eriksson. Szwedzki duet, który w ubiegłym tygodniu wygrał turniej w Łodzi, z powodu niedyspozycji argentyńskiej pary Aboian-Aboian w sobotę nie musiał rozgrywać finału.", "Niedzielny finał Talex Open zaplanowany jest na godzinę 11.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Polish Cup: Carabelli z pierwszym tytułem", "date": "\n\t\t\t\t\t\t\t\t\t\t29 sierpnia, 2021\t\t\t\t\t", "text": ["Pierwszy set tego pojedynku rozpoczął się bez niespodzianek – obaj tenisiści utrzymali swoje serwisy. Jako pierwszy rywala przełamał Carabelli (2:1), w kolejnym gemie Serdarusic błyskawicznie odrobił straty, a potem Argentyńczyk ponownie przełamał podanie rywala (3:2). W perspektywie pierwszej partii okazało się to kluczowe, a Camilo Ugo Carabelli", "zwyciężył 6:4 w imponującym stylu – pierwszą piłkę setową wykorzystał… serwując asa!", "– Bardzo dziękuję wszystkim osobom, które były zaangażowane w organizację oraz mojemu teamowi. Jestem bardzo szczęśliwy, to mój pierwszy wygrany turniej rangi ATP Challenger. Mecz był nerwowy, ale zagrałem bardzo dobrze i dlatego zwyciężyłem –", "powiedział szczęśliwy mistrz ", ".", "Po finale gry pojedynczej, na korcie centralnym zagrali debliści. Meksykanie Hans Hach Verdugo i Miquel Angel Reyes-Varela pokonali Ukraińca Vladyslava Manafova i", "Piotra Matuszewskiego 6:4, 6:4. Polski tenisista zakończył ten turniej bez pucharu, ale z wieloma powodami do satysfakcji. Po raz pierwszy w karierze zagrał w zawodach tej rangi.", "– Ostatnie mecze kosztowały mnie wiele pod względem fizycznym i psychicznym. Zazwyczaj grałem w futuresach, dopiero kilka miesięcy temu wskoczyłem na wyższy poziom. Mam nadzieję, że zagram jeszcze wiele takich turniejów i zagoszczę na tym szczeblu na dłużej. Zyskałem pewność siebie i doświadczenie. Nie wygraliśmy, ale może zrobimy to następnym razem – powiedział z nadzieją Piotr Matuszewski.", "– Cieszę się, że tylu ludzi przyszło na korty warszawskiej Legii, by oglądać najważniejsze mecze. Mieliśmy polski akcent w finale debla – Piotrek Matuszewski zrobił nam bardzo dużą niespodziankę. Znam go i wiem, że zasługuje na wyższe miejsce w rankingu, a ten turniej na pewno mu w tym pomoże. Singiel na bardzo wysokim poziomie, było co oglądać, liczyłem nawet na trzy sety. Carabelli wzruszył się po zwycięstwie, był to pierwszy tytuł w jego karierze, a dla nas jako organizatorów to niezwykle miłe. Dziękuję wszystkim za emocje i pracę, w szczególności sponsorom, partnerom i włodarzom miasta. Jesteśmy spełnieni – powiedział dyrektor turnieju BNP Paribas Polish Cup", "Mariusz Fyrstenberg.", "Wyniki, drabinki oraz galeria na ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Polish Cup. Porażka Altmaiera, Kovalik w ćwierćfinale", "date": "\n\t\t\t\t\t\t\t\t\t\t27 sierpnia, 2021\t\t\t\t\t", "text": ["Serdarusic lepiej serwował – zanotował pięć asów i nie popełnił przy tym żadnego podwójnego błędu, statystyki wskazywały również na jego przewagę w pozostałych elementach.", "W grze pozostał także Czech Michael Vrbensky, który pokonał Jeroena Vanneste 6:0, 4:6, 6:3. Do ćwierćfinału nie awansował Szymon Kielan – Polak uległ Lucasowi Miedlerowi 5:7, 4:6. Niespodzianką zakończył się mecz rozstawionego z nr „jeden” Niemca Daniela Altmaiera i Camilo Ugo Carabelliego. To wyrównane spotkanie lepiej rozpoczął Argentyńczyk – prowadził 2:0, rywal szybko odrobił stratę przełamania, ale ostatecznie Ugo Carabelli wygrał 6:4. W drugim secie przy prowadzeniu 2:1 i własnym podaniu Altmaier skorzystał z przerwy medycznej, po której kontynuował grę. O tym, kto zwycięży zdecydował tie-break. Lepszy 7:2 był Ugo Carabelli.", "Do ćwierćfinału bez większych problemów awansował za to rozstawiony z numerem „dwa” Jozef Kovalik. Czech pokonał Francuza Evana Furnessa w dwóch setach 6:2, 7:5, chociaż ten mecz (wstrzymany przez deszcz) miał niecodzienny przebieg. Po kilku godzinach przerwy tenisiści wrócili na kort po to, by rozegrać… zaledwie dwie akcje. Kovalik najpierw popisał się asem, a potem skutecznym stop volleyem i w ćwierćfinale zagra z Lucasem Miedlerem.", "– Zakończenie tego meczu w drugim secie było bardzo trudne. Serwowałem po zwycięstwo, więc kluczem do jego odniesienia okazało się utrzymanie koncentracji. Czułem się dobrze na korcie i wiedziałem, że po przerwie ważne będzie wygranie pierwszej piłki. Zagrałem dobrze i w pierwszym, i w drugim secie, walczyłem do końca – powiedział Jozef Kovalik.", "Ponad 2,5 godziny trwał pojedynek o ćwierćfinał pomiędzy Nicolasem Kickerem a Nicolasem Jarrym. Zwyciężył Jarry – były 38. zawodnik rankingu ATP wygrał 7:6(1), 4:6, 6:4 po ciekawym, nagradzanym brawami kibiców starciu. Jarry zaserwował 14 wygrywających podań, wygrał 79 procent punktów po pierwszym serwisie i 77 procent po drugim. Dużo lepiej niż Kicker returnował po drugim podaniu rywala.", "Na korty wyszli także debliści, ale z powodu opóźnień związanych z opadami deszczu Supervisor turnieju BNP Paribas Polish Cup Carl Baldwin w porozumieniu z jego dyrektorem Mariuszem Fyrstenbergiem podjęli decyzję o przeniesieniu tych meczów do hali Europejskiego Centrum Tenisa w Mysiadle. Pod dachem odbyło się pięć spotkań – w ćwierćfinale zobaczymy dwóch polskich tenisistów, ale po przeciwnych stronach siatki. Piotr Matuszewski w parze z Vladyslavem Manafovem zmierzą się z Janem Zielińskim i Fernando Rombolim.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek już z życiowym wynikiem w Nowym Jorku. Odpadła liderka rankingu WTA", "date": "\n\t\t\t\t\t\t\t\t\t\t5 września, 2021\t\t\t\t\t", "text": ["W meczu o awans do ćwierćfinału Iga Świątek zagra w poniedziałek z mistrzynią niedawnych Igrzysk w Tokio Szwajcarką Belindą Bencić. która w III rundzie dość łatwo wyeliminowała Amerykankę Jessicę Pegulę wygrywając 6:2. 6:4. Obie tenisistki zmierzyły się już w 2021 roku. W lutym, w finale turnieju w Adelajdzie, Iga Świątek nie dała Belindzie Bencić żadnych szans, sięgając po tytuł po gładkim zwycięstwie 6:2 ,6:2.", "Iga Świątek i Anett Kontaveit, choć obie nie ustrzegły się błędów, stworzyły bardzo interesujące widowisko. Polka ponownie największe problemy miała z własnym serwisem. Szczególnie kosztowna była strata podania w 10. gemie drugiego seta, bo pozwoliła Estonce doprowadzić do decydującej partii. W niej, po walce niemal w każdym gemie, lepsza okazała się Świątek, kończąc spotkanie po piątej piłce meczowej. Tenisistka z Raszyna w sumie prezentowała tenis bardziej wszechstronny i choć z trudem, ale zasłużenie zapewniła sobie awans, zarazem wyrównując bilans spotkań z Estonka na 2:2.", "Bardzo pewnie awans do IV rundy zapewniła sobie Bianca Andreescu (Kanada, WTA 7). Mistrzyni US Open z 2019 roku w świetnym stylu pokonała Greetje Minnen (Belgia, WTA 104) 6:1, 6:2. Odpadła natomiast dwukrotna triumfatorka turnieju w Wimbledonie Czeszka Petra Kvitova, po porażce z finalistką French Open 2021 Greczynką Marią Sakkari 4:6, 3:6.", "Kolejną niespodziankę sprawiła dopiero 150 w rankingu WTA Brytyjka Emma Raducanu. która tym razem rozbiła Hiszpankę Sarę Sorribes Tormo (WTA 41) wygrywając 6:0,6:1 i jest już w 1/8 finału.", "Do 1/8 finału gry pojedynczej kobiet awansowała ponadto Rosjanka Anastasia Pavlyuchenkova, która pokonała niżej notowana swoją rodaczkę Varvarę Grachevą 6:1, 6:4.", "W turnieju gry pojedynczej mężczyzn odpadł już pogromca Huberta Hurkacza Włoch Andreas Seppi, który przegrał z mało znanym Niemcem Oscarem Otte 3:6, 4:6, 6:2, 5:7.", "Nadspodziewanie trudną przeprawę miał zmierzający po rekordowy 21. tytuł wielkoszlemowy w grze pojedynczej  oraz klasycznego Kalendarzowego Wielkiego Szlema 2021 lider rankingu ATP Serb Novak Djoković, któremu duży opór stawił Japończyk Kei Nishikori. Djoković wygrał 6:7 (4),6:3, 6:3, 6:3, przy czym wyniki trzech ostatnich setów nie odzwierciedlają zaciętości rywalizacji.", "Dalej gra także inny z faworytów Niemiec Alexander Zverev (ATP 4). Mistrz olimpijski z Tokio, jak zdarza się to dość często, słabiej rozpoczął spotkanie, ale pokonał Amerykanina Johna Socka (ATP 184) 3:6, 6:2, 6:3, 2:1. Na początku czwartego seta Sock zrezygnował z dalszej gry.", "Pięciu setów potrzebowal do awansu Włoch Matteo Berrettini (ATP 8), pokonując Białorusina Ilyę Ivashkę 6:7 (5), 6:2, 6:4, 2:6, 6:3. Również pięciosetową batalię stoczyli kolejny z Włochów Jannik Sinner i Francuz Gael Monfils, a zwycięsko wyszedł z niej młody tenisista włoski, wygrywając 7:6 (3), 6:2, 4:6, 4:6, 6:4. Pięć setów było także w meczu Amerykanina Jensona Brooksby’ego (ATP 99), z Rosjaninem Asłanem Karatsevem (ATP 25), Brooksby wygrał z dużo wyżej notowanym Karatsevem, pokonujac wicemistrza olimpijskiego z Tokio 6:2, 3:6, 2:6, 6:3, 6:3. Wygrana Amerykanina to spora niespodzianka. Właśnie  Brooksby, będzie następnym rywalem Novaka Djokovicia.", "Kolejną niespodziankę sprawił 46. w rankingu Lloyd George Harris (RPA), który wyeliminował tenisistę TIP 10 rankingu Kanadyjczyka Denisa Shapovalova (ATP 10) i to pewnie, po zwycięstwie 6:4, 6:4, 6:4.", "Stawkę 16 zawodników, którzy znaleźli się w 1/8 finału uzupełnia Amerykanin Reilly Opelka (ATP 24). Opelka, który 28 sierpnia, dzień przed rozpoczęciem US Open 2021, skończył 24 lata, jest trzecim reprezentantem gospodarzy, który pozostał w rywalizacji w grze pojedynczej mężczyzn (dzień wcześniej awansował Frances Tiafoe).", ": Krzysztof Maciejewski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Pabianicach walczyli w I Memoriale Asi Kowalczewskiej", "date": "\n\t\t\t\t\t\t\t\t\t\t27 sierpnia, 2021\t\t\t\t\t", "text": ["Turniej do lat 12 był wyjątkowy, bo wyjątkowa była jego patronka. Doktor Joanny Kowalczewskiej z Łęczycy od roku już nie ma wśród nas. Jako lekarz pediatra pracy zawodowej poświęcała się całkowicie, oddając swoim małym podopiecznym nie tylko wiedzę, ale także serce. Była również bardzo utalentowaną artystką, której prace zdobią wiele renomowanych galerii sztuk na całym świecie. Kochała tenis, grała w niego amatorsko.", "– Joanna? Nie, nie, to zawsze było zbyt oficjalne, poważne. Rodzina i przyjaciele, zapamiętamy ją jako Asię. Tak wszyscy się do niej zwracaliśmy i niech tak zostanie – mówi Adam Kowalczewski, mąż pani doktor (obszerny artykuł o doktor Kowalczewskiej ukazał się wiosennym wydaniu „Tenis Magazynu”).", "W finale gry podwójnej dziewcząt triumfował duet Czechowicz/Aleksandra Zapława (GAT Gdańsk). Z kolei w zmaganiach chłopców zwyciężyli Szczypka/Olivier Krupa (obaj BKT Advantage Bielsko-Biała).", "– Turniej miał bardzo dobrą obsadę. Bardzo dużo spotkań stało na wysokim poziomie sportowym – podsumował Grzegorz Jasiński, dyrektor Memoriału Asi Kowalczewskiej.", "– Gram w tenisa od 5. roku życia, ale na początku była to zabawa. Sport towarzyszy mi od dziecka. Biegałam, grałam w koszykówkę, jeździłam na nartach i pływałam. Musiałam wybrać pomiędzy tenisem, a koszykówką. Wybór był dla mnie oczywisty, bo czuję się lepiej w sportach indywidualnych. Turniej w Pabianicach różnił się od innych, w których brałam udział. Był bardzo uroczysty i wyjątkowy, a zwycięzcy otrzymali piękne, wyróżniające się od wszystkich artystyczne trofea ze szkła – mówi Anna Czechowicz.", "– Tenisa trenuję od 4. roku życia. Na początku była to zabawa z piłkami u taty w pracy, później przerodziło się to w pasję i chęć rywalizacji z innymi dziećmi. Od początku jestem w klubie BKT Advantage Bielsko-Biała, ponieważ jego założycielem i właścicielem jest mój tata. Turniej w Pabianicach był jednym z najlepiej zorganizowanych na jakich byłem i zapamiętam go na długo ponieważ tutaj po raz pierwszy zwyciężyłem w skrzatach w singlu i deblu. Bardzo podoba mi się szklane trofeum – zakończył Miłosz Szczypka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Lenc: By poznać tenisa, nie trzeba dochodzić do niego latami", "date": "\n\t\t\t\t\t\t\t\t\t\t26 sierpnia, 2021\t\t\t\t\t", "text": ["Piotr Lenc szybko odkrył, że ma predyspozycje do gry: jest szybki, ma dobre uderzenie, a przede wszystkim – że znajduje w niej przyjemność. Pierwsze treningi z ciekawości przerodziły się w regularne ćwiczenia będące pasją. Przyszły turnieje, miejsca w klasyfikacji i zawody w barwach Klubu Sportowego Start – Wisła. ", "Właśnie w Starcie pan Piotr podjął także pracę trenerską, którą kontynuował w niemieckim klubie. Ukończył studia w Akademii Wychowania Fizycznego w Gdańsku, podjął pracę nauczyciela i wciąż chciał formować tenisowe talenty. Przekazywanie doświadczeń zawodnikom początkującym i szlifowanie tych bardziej zaawansowanych dawało mu tak dużą satysfakcję, że oprócz pracy w klubie, otworzył własną szkołę tenisową. Było to trzydzieści lat temu…", "– Jestem trenerem sportu wyczynowego z licencją eksperta, i witam w mojej szkole wszystkich chętnych: początkujących, którzy dopiero chcą pójść w ślady Igi Świątek, tych, co tenis wybrali jako sposób na podtrzymanie kondycji i jako metodę relaksu, jak również tych, którzy już sporo umieją, ale chcą wskoczyć na wyższy poziom umiejętności.", "Wśród graczy, którzy pod okiem pana Piotra grali na kortach przy ul. Świętopełka 15 w Toruniu byli Ewa Szatkowska i Mikołaj Jędruszczak, medaliści mistrzostw Polski różnych kategorii wiekowych.", "Na kortach Piotra Lenca odbywały się też mecze zawodników poruszających się na wózkach inwalidzkich: w ubiegłym roku przeprowadzono bowiem turniej PZT WHEELCHAIR TOUR 2020, w którym wzięło udział dziewiętnastu sportowców.", "– Dużym zainteresowaniem cieszą się zajęcia dla początkujących, którzy chcą w krótkim czasie zdobyć podstawy gry, tak zwane ekspresowe, prowadzone na naszych kortach w grupach – mówi Piotr Lenc. – Sześć zajęć półtoragodzinnych nie skieruje co prawda zawodnika na korty Wimbledonu, ale da podstawę do podjęcia decyzji, czy gracz chce dalej kontynuować przygodę z tym sportem.", "Tego typu zajęcia mają także inne atuty – w pakiecie są tańsze niż pojedyncze lekcje, a do tego ich uczestnicy nie muszą sobie kupować rakiet, by grać – szkoła zapewnia im sprzęt.", "– Jeśli uczestnik takiego błyskawicznego kursu chce grać dalej, i zamierza kupić własną rakietę, to chętnie podpowiadamy jaka najlepiej nadaje się dla danego gracza. Dzięki temu po latach będzie on wspominał swoją pierwszą rakietę z przyjemnością – dodaje Piotr Lenc.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Talex Open. Mikuła i Ciaś – dwóch Polaków w ćwierćfinale", "date": "\n\t\t\t\t\t\t\t\t\t\t26 sierpnia, 2021\t\t\t\t\t", "text": [" ", "W walce o najlepszą ósemkę turnieju na kortach AZS przy Noskowskiego rozgrywanego w ramach cyklu LOTOS PZT Polish Tour pozostaje dwóch Polaków: Michał Mikuła i Paweł Ciaś.", "Mikuła pokonał Brazylijczyka Josę Pereirę 3:6, 6:2, 7:5 i dla tenisisty z Płocka to spory sukces. – W pierwszym secie grałem głupio taktycznie, ale później uporządkowałem grę i to przyniosło mi korzystny rezultat. Dzisiaj byłem skuteczniejszy od przeciwnika i lepiej wytrzymywałem trudne momenty. Na pewno taki rezultat to dla mnie życiowy sukces na arenie międzynarodowej – powiedział Mikuła, dla którego ćwierćfinał turnieju tej rangi jest najlepszym wynikiem w karierze.", "Z Kolei Ciaś pokonał utalentowanego juniora Aleksandra Orlikowskiego 6:1, 6:0. Wpływ na to, że spotkanie było jednostronne miała niewątpliwie aura i przerwa spowodowana opadami deszczu. Nie umniejsza to dobrej postawy bardziej doświadczonego Ciasia.", "Warto dodać, że Orlikowski i Maks Kaśnikowski będą reprezentować Polskę podczas juniorskiego wielkoszlemowego US Open. Opiekunem i trenerem, który wyruszy z młodymi tenisistami do Nowego Jorku będzie Kim Tillikainen.", "Mimo porażki 1:6, 4:6 z Argentyńczykiem Romanem Andresem Burruchagą z bardzo dobrej strony zaprezentował się niespełna 17-letni Borys Zgoła.", "– Borys już może być zadowolony, bo pokonując pierwszą rundę zdobył punkty do rankingu ATP. W drugiej rundzie w Burruchagą zagrał bardzo dobre spotkanie. W pierwszym secie trochę zjadła go trema, ale generalnie zasłużył na pochwałę – podsumował występ zawodnika AZS Poznań Jacek Muzolf, szef sekcji i dyrektor turnieju.", "W piątek pojedynki ćwierćfinałowe singla i półfinały debla oraz ważne wydarzenie dotyczące pięknego jubileuszu Polskiego Związku Tenisowego. 27 sierpnia 1921 roku, czyli 100 lat odbyło się w Poznaniu zebranie konstytuujące Polski Związek Lawn Tenisowy (protoplasta PZT). W piątek zostanie uhonorowanych kilkudziesięciu zasłużonych działaczy, obecnych i byłych wybitnych tenisistów, trenerów i przyjaciół dyscypliny.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Polish Cup. Życiowy sukces Szymona Kielana", "date": "\n\t\t\t\t\t\t\t\t\t\t25 sierpnia, 2021\t\t\t\t\t", "text": [" ", "–  To mój pierwszy challenger i od razu udało mi się wygrać mecz w turnieju głównym, więc jestem bardzo zadowolony. Byłem do niego bardzo pozytywnie nastawiony i cieszę się, że wszystko ułożyło się po mojej myśli. W pierwszym secie miałem na początku kontrolę, potem trochę się rozkojarzyłem, ale domknąłem go. Na początku drugiego od razu udało mi się przełamać przeciwnika, to go na pewno mentalnie pociągnęło w dół, a mnie pozwoliło na jeszcze większą dominację na korcie – powiedział Szymon Kielan.", "Szymon Kielan awansował do kolejnej rundy jako jedyny z Polaków. Daniel Michalski przegrał z Nino Serdarusicem 3:6, 4:6, Jan Zieliński uległ Tristanowi Lamasine dwukrotnie do dwóch, a Maks Kaśnikowski przegrał z Camilo Ugo Carabellim 2:6, 4:6. W grze pozostaje m.in. rozstawiony z numerem „jeden” Daniel Altmaier. Jego mecz z Leo Borgiem został wstrzymany przy stanie 2:0 dla Szweda z uwagi na stan kortu, a po przerwie okazało się, że Borg wycofał się z turnieju z powodu kontuzji pleców. Do kolejnej rundy awansowała też turniejowa „dwójka” Jozef Kovalik – Słowak bez większych problemów pokonał kwalifikanta Johana Niklesa 6:3, 6:4.", "Na korty wyszli również debliści. Niespodzianką zakończył m.in. mecz Orlando Luza i Skandera Mansouriego z najwyżej rozstawioną parą Roman Jebavy/Igor Zelenay (6:4, 6:7(7), 10:4). Środowa rywalizacja zarówno w singlu, jak i deblu, przyciągnęła na obiekty Legia Tenis&Golf największą dotychczas liczbę kibiców. Przypominamy – do piątku włącznie wstęp na korty jest bezpłatny.", "Rywalizację już tradycyjnie śledziły znane osobistości nie tylko ze świata tenisa. Mecze obserwował m.in. trener Legii Warszawa Czesław Michniewicz.", "W czwartek spotkania rozpoczną się o godz. 10. Na kort centralny jako pierwsi wyjdą Szymon Kielan i Lucas Miedler. W turnieju gry podwójnej zobaczymy jednego Polaka – Piotr Matuszewskiw parze z Vladyslavem Manafovem zagrają z duetem Adrian Menendez-Maceiras", "Michael Vrbensky.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Talex Open 2021. Bratobójczy pojedynek młodych Polaków", "date": "\n\t\t\t\t\t\t\t\t\t\t25 sierpnia, 2021\t\t\t\t\t", "text": ["W zawodach startuje spora grupa Polaków. Najwięcej uwagi przykuł pojedynek dwóch młodych tenisistów reprezentujących AZS Poznań – Borysa Zgoły i Dawida Taczały (na zdjęciu głównym. Zgoła z lewej). Na dodatek los zetknął graczy, którzy otrzymali „dzikie karty” od organizatora.", "– Nie ma co narzekać, trzeba się cieszyć z faktu, że któryś w nich zdobędzie pierwsze punkty w rankingu ATP – mówił przed ich pojedynkiem Jacek Muzolf, dyrektor turnieju, a zarazem szef sekcji tenisowej AZS.", "Spotkanie 17-letniego Zgoły i o dwa lata starszego Taczały odbyło się na korcie numer 1 przy Noskowskiego i zgromadziło duże grono kibiców. Obaj zawodnicy zaprezentowali solidny tenis oparty na mocnym serwisie i grze głównie przy linii końcowej. Ostatecznie wygrał Zgoła (tegoroczny triumfator turnieju ITF Juniors Grand Prix W. Fibaka) 6:3, 7:6 (2), choć w drugiej partii przegrywał już 1:4.", "Wcześniej na „jedynce” rozegrany został bardzo ciekawy mecz z udziałem Japończyka Shintaro Mochizuki i Valerio Aboina z Argentyny. Po trzysetowym maratonie wygrał Mochizuki – 7:6 (7), 4:6, 6:3.", "– To było wyczerpujące spotkanie. Oczywiście cieszę się ze zwycięstwa. Lubię rywalizować na mączce, ale preferuję bardziej ubity, bardziej twardy ceglany kort, na którym piłka szybciej się odbija – powiedział po meczu triumfator juniorskiego Wimbledonu sprzed dwóch lat. Mochizuki był też liderem japońskiej reprezentacji do lat 18, która wygrała światowe rozgrywki drużynowe w tej kategorii wiekowej. Na co dzień trenuje w IMG Academy w Bradenton na Florydzie, a do Europy przyjechał ze swoim amerykańskim trenerem. Dwa tygodnie temu Japończyk dotarł do finału turnieju ITF Kozerki Open.", "Po trzech gemach (przy stanie 0:3) skreczował Maciej Rajski. Sympatyczny tenisista z Warszawy kilka dni temu zwyciężył w zawodach ITF Łódź Cup. – Zbyt dużo spotkań w tak krótkim czasie. Mój organizm nie dał rady – stwierdził Rajski, który zamierza pracować przede wszystkim w charakterze trenera. Na uwagę zasługuje również wygrana Pawła Ciasia, który w dwóch setach (7:5, 6:0) pokonał Filipa Peliwo, Kanadyjczyka o polskich korzeniach. W drugiej rundzie są także Michał Mikuła i Aleksander Orlikowski. Natomiast nie sprostali swoim rywalom Filip Pieczonka, Yann Wójcik i Filip Kolasiński.", "W czwartek kolejne spotkania turniejowe, choć wiele wskazuje na to, że organizatorów czekają problemy, bo zapowiada się pogorszenie pogody.", "Warto przypomnieć, że od lat Międzynarodowe Mistrzostwa Wielkopolski wspiera firma Talex jako sponsor tytularny, kancelaria Piszcz i Wspólnicy (sponsor główny), Urząd Miasta Poznania, Urząd Marszałkowski Województwa Wielkopolskiego, Starostwo Powiatowe w Poznaniu oraz Polski Związek Tenisowy, którego partnerem jest LOTOS.", "Według harmonogramu Talex Open ma się zakończyć sobotnim finałem debla i niedzielnym singla. Z kolei jutro w stolicy Wielkopolski pojawią się władze Polskiego Związku Tenisowego na czele z prezesem Mirosławem Skrzypczyńskim.", "– To będzie wyjątkowy dzień, bo właśnie 27 sierpnia 1921 roku w Poznaniu pod nazwą Polski Związek Lawn Tenisowy powstał protoplasta dzisiejszego PZT. AZS Poznań był jednym z jego założycieli, a pierwszym prezesem poznaniak Zdzisław Szulc. Nic dziwnego więc, że to u nas będziemy świętować 100-lecie PZT – podkreślił dyrektor turnieju i dodał, że tego dnia zostanie uhonorowanych kilkadziesiąt osób, złotymi, srebrnymi i brązowymi odznakami PZT.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deszcz w roli głównej. Zakończyły się tylko dwa mecze", "date": "\n\t\t\t\t\t\t\t\t\t\t26 sierpnia, 2021\t\t\t\t\t", "text": [" ", "Barranco Cosano zaserwował 8 asów i wygrał dużo więcej punktów po returnie. Szybciej zakończyło się starcie rozstawionego z nr 3 Lukasa Kleina ze Słowacji i Rosjanina Andreya Kuznetsova. Klein wygrał 7:5, 6:1, zapisał na swoim koncie 70 ze 120 wymian i zdecydowanie lepiej niż rywal radził sobie po drugim podaniu. W kolejnej rundzie zmierzy się z Javierem Barranco Cosano.", "Rywalizacja z uwagi na prace spowodowane ulewą rozpoczęła się później niż zakładano, bo dopiero ok. południa i szybciej się zakończyła – już ok. godz. 16.30. Organizatorzy robili, co w ich mocy, by pokonać żywioł, ale w kolejnym starciu z opadami deszczu byli bez szans.", "Na kortach Legia Tenis&Golf wstrzymano trzy mecze singla – Szymon Kielan przegrywa z Lucasem Miedlerem 4:5 w pierwszym secie, Nino Serdarusic prowadzi z Tristanem Lamasine", "6:1, 3:6, 3:2, a w meczu Michael  Vrbensky kontra Jeroen Vanneste", "jest 6:0, 2:3.", "– Jeszcze nie jest bardzo źle, jeszcze mamy czas, jutro zapowiada się lepsza pogoda. Dziś ponownie mieliśmy na kortach wielu kibiców, była naprawdę fajna atmosfera, ale z deszczem trudno jest wygrać. Jutro, gdy tylko będzie taka możliwość i wyjdzie słońce, zdejmujemy plandeki z kortów i wracamy do gry. Dziękuję ekipie, która pracuje nad przygotowaniem kortów. Oni dosłownie harują, a to zostało dostrzeżone przez władze ATP – dostałem wczoraj w tej sprawie pokrzepiającego maila i to był miły akcent. Najciekawsze mecze dopiero przed nami, emocje jeszcze będą, cały czas niezmiennie zapraszam – powiedział Mariusz Fyrstenberg, dyrektor turnieju BNP Paribas Polish Cup.", "W piątek mecze rozpoczną się o godzinie 10 na kortach nr 1 i 2. Godzinę później na korcie centralnym wznowione zostanie starcie Kielana z Miedlerem. W grze zobaczymy też m.in. najwyżej rozstawionego Daniela Altmaiera, a jego przeciwnikiem będzie Argentyńczyk Ugo Carabelli.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zieliński w turnieju głównym. Borgowie w Warszawie", "date": "\n\t\t\t\t\t\t\t\t\t\t24 sierpnia, 2021\t\t\t\t\t", "text": ["Wtorek ponownie upłynął pod znakiem sukcesu polskiego tenisisty i przerwy w grze spowodowanej opadami deszczu. Rywalizację udało się wznowić, a w doskonałym stylu zrobił to Jan Zieliński, który zagrał w eliminacjach z „dziką kartą”. Jego mecz z Aldinem Setkiciem o awans do turnieju głównego BNP Paribas Polish Cup miał niezwykły przebieg. W poniedziałek gry wstrzymano przy prowadzeniu Bośniaka 6:1, 2:6, 5:4. Zieliński prowadził w kolejnym gemie 15:0, ale po powrocie na kort i tak był w trudnej sytuacji – żeby pozostać w grze, musiał przełamać serwis rywala. Nie tylko to zrobił, ale potem zdominował Setkicia – wygrał trzy gemy, w efekcie seta 7:5 i cały mecz. To jeden z jego największych, o ile nie największy sukces w singlu.", " Wznowienie wstrzymanego w poniedziałek meczu było ciężkie psychicznie. Dawno nie grałem singla, więc tak długa przerwa spowodowała, że dużo myślałem o taktyce na pierwszy punkt. U rywala było widać nerwy, zrobił podwójny błąd serwisowy, a wtedy mi ulżyło. Pojedyncze piłki w kluczowym momencie, czyli końcówce trzeciego seta, są bardzo ważne. Cieszę się, że udało mi się tu wygrać, zachowałem trochę więcej zimnej krwi i wyszło mi kilka ważnych skrótów. U mnie nerwy też były duże – dawno takich nie miałem, a gram w bardzo wielu turniejach i to nawet o większą stawkę. Jestem szczęśliwy – przede mną pierwszy singlowy występ w turnieju głównym rangi ATP Challenger. Nie mogę się już doczekać – powiedział uśmiechnięty Jan Zieliński. ", "We wtorek rozpoczęły się także pierwsze mecze turnieju głównego. Portugalczyk Nuno Borges", "pokonał Lucasa Catarinę 6:3, 7:5, a Hiszpan Javier Barranco Cosano okazał się lepszy od reprezentanta Bośni i Hercegowiny Mirzy Basicia. Tenisiści z Półwyspu Iberyjskiego awansowali do kolejnej rundy BNP Paribas Polish Cup. Tam też znalazł się Andrej Kuznetsov, który na korcie umiejętnie przyjmował serwy Viktora Durasovicia. Dodatkowo Rosjanin zdobył ponad 60 procent wszystkich punktów i po godzinie gry mógł cieszyć się z awansu.", "Sportowych emocji nie brakowało także poza kortami. Na Legia Tenis&Golf przyjechał legendarny tenisista, zwycięzca 11 turniejów wielkoszlemowych Bjoern Borg. ", "Bjoern Borg przyjechał do Warszawy z synem Leo, który już w środę zmierzy się w pierwszej rundzie turnieju głównego z turniejową „jedynką” Danielem Altmaierem. Zagrają również Polacy. Daniel Michalski zmierzy się z Nino Serdarusiciem, a Szymon Kielan z Goncalo Oliveirą (te spotkania rozpoczną się o godz. 10). Jana Zielińskiego los złączył z Francuzem Tristanem Lamasine, a Maks Kaśnikowsk", "zagra z Camilo Ugo Carambellim. W środę rozpocznie się również rywalizacja w turnieju gry podwójnej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Niebo zapłakało nad kortami, ale turniej Talex Open rusza pełną parą", "date": "\n\t\t\t\t\t\t\t\t\t\t23 sierpnia, 2021\t\t\t\t\t", "text": ["W poniedziałek organizatorzy błagalnie patrzyli w niebo, ale ono nie miało ochoty się nad nimi i tenisistami zlitować. Korty tonęły w wodzie, a sędziowie zamiast ogłaszać wyniki, oglądali prognozy pogody.", "– Najgorszy dzień lata mamy już za sobą, więc w kolejnych dniach może być tylko lepiej – pocieszał się Jacek Muzolf, dyrektor turnieju i szef sekcji tenisowej AZS Poznań.", "Gospodarzy w turnieju głównym (w niedzielę odbywały się eliminacje) reprezentować będzie dwóch młodych zawodników, Borys Zgoła i Dawid Taczała, którzy otrzymali „dzikie karty”, podobnie jak dwóch innych młodych polskich graczy: Aleksander Orlikowski i Flip Pieczonka.", "– Borys debiutuje w imprezie tej rangi, ale to waleczny chłopak i może sprawić niespodziankę. Dawid z kolei jest dla mnie wielką niewiadomą – dodał Muzolf.", "Polscy tenisiści w tegorocznej edycji Talex Open wystąpią szeroką ławę. Do siedmiu już wcześniej zgłoszonych zawodników w ostatniej chwili dołączyli Maciej Rajski i Yann Wójcik, którzy świetnie spisywali się w zakończonym w niedzielę turnieju w Łodzi.", "– Rodzimych graczy jest zdecydowanie więcej niż w ubiegłym roku, co wynika pewnie z tego, że poprzednio mieliśmy pandemię i byliśmy jedną z niewielu imprez w Europie. Zgłoszeń z zagranicy było więc relatywnie dużo. Tym razem będziemy mieli więc atak polskich tenisistów. Osobiście najbardziej liczę na doświadczonego Pawła Ciasia oraz Rajskiego. Ciaś zawsze był solidnym graczem, a Rajski jest w dobrej formie. Sporo będzie jednak też zależeć od losowania – zauważył Muzolf.", "Turniej Talex Open zakończy się finałem gry singlowej w niedzielę. Już w piątek jednak w stolicy Wielkopolski pojawią się władze Polskiego Związku Tenisowego na czele z prezesem Mirosławem Skrzypczyńskim.", "– Okazja będzie wyjątkowa, bo właśnie 27 sierpnia 1921 r. w Poznaniu pod nazwą Polski Związek Lawn Tenisowy powstał protoplasta dzisiejszego PZT. AZS Poznań był jednym z jego założycieli, a pierwszym prezesem poznaniak Zdzisław Szulc. Nic dziwnego więc, że to u nas będziemy świętować 100-lecie PZT – zakończył dyrektor turnieju.", "Przy okazji warto przypomnieć kim był pierwszy prezes tenisistów. Szulc, urodzony w 1895 r. w Poznaniu, był jednym z pionierów tenisa w Wielkopolsce. Rolę działacza przez wiele lat łączył z rolą zawodnika jako gracz ZTMP, Warty i AZS Poznań. Co ciekawe jego drugą pasją była muzyka. To jemu zawdzięczamy sporą część ekspozycji w Muzeum Instrumentów Muzycznych, w którym pełnił do śmierci, czyli do 1959 r. funkcję kustosza. Szulc był także współtwórcą i wiceprezesem Stowarzyszenia Polskich Artystów Lutników.", ": Radosław Patroniak", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Krzysztof Kowalewski zdobywa medale dla Warty", "date": "\n\t\t\t\t\t\t\t\t\t\t23 sierpnia, 2021\t\t\t\t\t", "text": ["– W 2011 roku zdobyłem tytuł mistrza Polski juniorów w tenisie na wózkach i nadal go dzierżę – śmieje się Krzysztof Kowalewski i zaraz dodaje już poważniejszym tonem. – Niestety, od dekady nie udało się zebrać tylu chętnych, młodych tenisistów, żeby można było zorganizować krajowy czempionat do lat 18.", "Kowalewski jest osobą niepełnosprawną od urodzenia, ale co dla niego bardzo ważne, chodzącą. Na wózek siada wyłącznie wtedy, gdy gra w tenisa.", "– Moja pierwsza styczność z tenisem miała miejsce jeszcze w czasach technikum. Ojciec koleżanki ze szkoły miał obiekt sportowy w Miękowie, niedaleko Czerwonaka w powiecie poznańskim. Oboje namówili mnie, żebym spróbował swoich sił w tej dyscyplinie. Pamiętam, że w piątek pojechałem na pierwszy trening, a już następnego dnia dostałem „dzika kartę” i zagrałem w turnieju. Oczywiście przegrałem dość szybko, ale nikt nie chciał uwierzyć, że tak dobrze zaprezentowałem się już po pierwszych zajęciach – wspomina Krzysztof Kowalewski.", "Pierwszym szkoleniowcem Kowalewskiego był Adam Nowakowski, którego pokonał w kolejnych zawodach zaledwie po dwóch tygodniach treningów. W 2014 roku, wspólnie z kolegą klubowym z Miękowa Markiem Nitschke trafił do Warty Poznań, gdzie pod skrzydłami Jacka Gąsiorka zdecydowanie poprawił technikę. I jak sam podkreśla zaczął grać zdecydowanie lepiej, a jego atutami na korcie są serwis oraz topspinowy bekhend.", "Największy sukces indywidualny to srebrny medal Halowych Mistrzostw Polski z Drzonkowa zdobyty w 2019 roku, choć jak przyznaje Kowalewski w imprezie nie wystąpiło dwóch najlepszych obecnie polskich tenisistów na wózkach: Kamil Fabisiak i Piotr Jaroszewski. W finale reprezentant Warty przegrał z innym bardzo utytułowanym zawodnikiem Tadeuszem Kruszlenickim.", "– Wspólnie z kolegami z Warty Lechem Jabłońskim i Markiem Nitschke zdobywaliśmy również medale drużynowych MP – dodaje pan Krzysztof. W tym miejscu należy zaznaczyć, że złote medale DMP są domeną tenisistów na wózkach Stowarzyszenia Integracyjny Klub Tenisa Płock, gdzie występują wspomniani Fabisiak i Jaroszewski.", "Krzysztof Kowalewski w swoim dorobku medalowym ma także srebrne krążki MP w grze podwójnej. W ubiegłym roku wspólnie z Szymonem Nowickim (Spartakus Koźmin Wielkopolski) zostali wicemistrzami kraju w hali i na otwartych kortach.", "– Bardzo miło wspominam starty międzynarodowe w Portugalii, Włoszech czy na Ukrainie. Szkoda, że obecna sytuacja epidemiczna nie pozwala na wyjazdy. Z Szymonem tworzymy zgrany duet na korcie. W rankingu ITF byliśmy na 130 miejscu – kończy Krzysztof Kowalewski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette z dyplomem Indiana University East", "date": "\n\t\t\t\t\t\t\t\t\t\t21 sierpnia, 2021\t\t\t\t\t", "text": ["– Studiowałam w trybie eksternistycznym – mówiła będąc na drugim roku studiów w rozmowie z „Tenis Magazynem” Magda. – Egzaminy odbywają się przez Skype. Co ważne mogę w trakcie semestru wybrać liczbę testów, a to bardzo pomaga. I dodawała, że egzamin był przeprowadzany dwojako: albo należy się zamknąć w pomieszczeniu i kamerą pokazać, że nie ma w nim innej osoby, albo odbywa się w obecności osoby, która ma nadzorować prawidłowy przebieg „sprawdzianu” i która jest zaakceptowana przez władze uniwersytetu. – Bywa tak, że jest mój trener – mówiła Linette.", "W wywiadzie z „TM” czołowa polska tenisistka zapytana była także, czy bardziej się czuje poznanianką, czy obywatelką świata odpowiedziała: – Zawsze się śmieję, że całe życie mieszkam na poznańskich Winogradach, a w innych miejscach jestem tylko gościem. Oczywiście tę tezę trudno obronić w momencie, kiedy zdarza mi się przebywać przez cały rok w Poznaniu nie dłużej niż miesiąc. Bardziej jednak chyba chodzi o przywiązanie do miejsca i ludzi, a nie o proporcje czasowe. W ostatnich latach wyjątkowo też traktuję chorwacki Split. Pokochałam to miasto, ale to wciąż Poznań jest dla mnie nr 1. Cała reszta wpisuje się od 14. roku życia w podróże, ale bardziej zawodowe niż turystyczne. Nie mogę się przecież związać z Paryżem czy Melbourne, choć są to miejsca ekscytujące, bo jadę do nich pracować, a nie poznawać je od środka i żyć ich rytmem. Poza tym przebywam tam maksymalnie dziesięć dni. Wypełniają je zazwyczaj pobyty w hotelu i monotonia tych samych zajęć.", "A na pytanie, co jest dla niej w życiu najważniejsze i czy uważa się za osobę zasadniczą mówiła tak:– Najważniejsze jest dla mnie zdrowie i otaczające mnie osoby. Ich życzliwość jest dla mnie bardzo ważna, podobnie jak hołdowanie określonym zasadom. Jestem otwartą osobą i ufam innym, ale na końcu i tak zawsze sama podejmuję decyzję. Niekiedy nie zgadzam się na przykład z opinią trenera, ale jak ją dogłębnie przemyślę, to potrafię też przyznać się do błędu i zrozumieć słuszność jego uwag.", "Na pytanie, czy ma wśród tenisistek przyjaciółki odparła: – Mam przyjaciółki, ale spoza touru tenisistek, bo my mamy ze sobą mniej styczności niż zawodniczki w innych dyscyplinach. Jesteśmy od siebie odseparowane w swoich teamach, a ja nie jestem osobą, która za wszelką cenę szuka przyjaciółek z branży. Oczywiście, mam dobre koleżanki, do których zaliczam Heather Watson, z którą znam się już od czasów juniorskich, Jessicę Pegulę i Bernardę Perę, ale to relacja bardziej oparta na wzajemnej życzliwości niż wyznawaniu podobnych poglądów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daria Górska: Być coraz wyżej w rankingu", "date": "\n\t\t\t\t\t\t\t\t\t\t17 sierpnia, 2021\t\t\t\t\t", "text": ["– Z każdym następnym rokiem dokładałam kolejne tytuły mistrzowskie i medale w coraz to wyższych kategoriach wiekowych. Łącznie w swojej dotychczasowej karierze zdobyłam 23 medale mistrzostw Polski: jedenaście złotych, cztery srebrne i osiem brązowych. W lutym tego roku zostałam halową mistrzynią kraju juniorek do lat 18 w grze podwójnej, w której występowałam w parze z Magdaleną Świerczyńską – wylicza nastolatka.", "– Osiągnęłam również sukcesy na arenie międzynarodowej. 18-krotnie uczestniczyłam w finałach turniejów międzynarodowych, z czego dziewięć razy stawałam na najwyższym stopniu podium w turniejach Tennis Europe, m.in. w Belgii, Austrii, Słowacji, Szwecji oraz Polsce. Największym zaszczytem było dla mnie kilkukrotne reprezentowanie Polski na Drużynowych Mistrzostwach Europy do lat 12 i 14, podczas których wspólnie z koleżankami z kadry potrafiłyśmy wywalczyć awans do ścisłych finałów mistrzostw – wspomina.", "– Sukcesy w turniejach europejskich pozwoliły mi na koniec 2019 roku wspiąć się w rankingu na 28. pozycję w Europie. Przed rokiem, jako 15-latka,  zadebiutowałam w turniejach ITF Juniors do lat 18, gdzie ogrywałam się ze starszymi zawodniczkami i zdobywałam cenne doświadczenie. Do swojego konta dopisałam tytuł mistrzowski w grze podwójnej turnieju ITF Juniors J5 SCT Pszczyna, gdzie także grałam w duecie z Magdą Świerczyńską – mówi zawodniczka, która od tego roku współpracuje z Akademią Tenisową Tenis Kozerki, a także reprezentuje CKT Grodzisk Mazowiecki.", "– Moim najbliższym celem jest konsekwentne budowanie rankingu juniorskiego i znalezienie się w Top 100 klasyfikacji ITF Juniors. Chciałabym również wziąć udział w juniorskich turniejach wielkoszlemowych. Moim trenerem od początku kariery jest tata, Rafał Górski, który w przeszłości był zawodnikiem. Moją ulubioną tenisistką jest Naomi Osaka, a wśród panów najbardziej cenię Rogera Federera. Oprócz sportu interesuję się muzyką i tańcem, a największym moim tenisowym marzeniem jest wygrać wielkoszlemowy turniej Roland Garros.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Międzynarodowe Mistrzostwa Wielkopolski – Talex Open 2021. Furtka do światowego tenisa", "date": "\n\t\t\t\t\t\t\t\t\t\t19 sierpnia, 2021\t\t\t\t\t", "text": ["W niedzielę, poniedziałek i wtorkowe godziny dopołudniowe (22-24 sierpnia) toczyć się będą pojedynki eliminacyjne. Następnie rywalizować już będą tenisiści, którzy znajdą się w drabince głównej. Na sobotę (28 sierpnia) zaplanowano finał gry podwójnej, dzień później mecz o tytuł w singlu.", "– Zobaczymy kilku ciekawych zawodników. Z numerem „jeden” rozstawiony został Turek Ergi Kirkin, a z „dwójką” Czech Jan Satral. Obaj są obecnie sklasyfikowani na początku piątej setki listy światowego rankingu ATP, choć tenisista z Pragi był już nawet 136. – mówi Jacek Muzolf, dyrektor turnieju.", "Z Polaków w turnieju głównym start mają zapewniony Michał Dembek i Paweł Ciaś oraz gracze, którzy otrzymali „dzikie karty”. To czterech tenisistów: Borys Zgoła, Dawid Taczała, Aleksander Orlikowski i Filip Pieczonka.", "– To będzie mój pierwszy występ w turnieju głównym turnieju zawodowego. Cieszę się i dziękuję za „dziką kartę”. Zagram na obiekcie, na którym się wychowywałem – dodaje Borys, który kilka tygodni temu wygrał turniej ITF do lat 18 Grand Prix Wojciecha Fibaka i wydaje się być w dobrej dyspozycji. Jego głównym celem na kolejny sezon jest poprawa rankingu ITF i zakwalifikowanie się do juniorskich imprez Wielkiego Szlema.", "Jacek Muzolf zwraca również uwagę na kolejnych dwóch intersujących tenisistów, którzy zgłosili się do turnieju w stolicy Wielkopolski: – Shintaro Mochizuki w wieku 16 lat triumfował w juniorskim Wimbledonie. Był też kapitanem japońskiej reprezentacji do lat 18, która wygrała światowe rozgrywki drużynowe w tej kategorii wiekowej. Warto także zwrócić uwagę na Filipa Peliwo. To Kanadyjczyk z polskimi korzeniami, który brał udział w Narodowych Mistrzostwach Polski rozgrywanych w lipcu w Bytomiu.", "W eliminacjach drabinka powinna być wypełniona i została rozpisana na 48 graczy. W tym gronie znalazła się spora grupa Polaków.", "Warto przypomnieć, że w ubiegłym roku po tytuł sięgnął Kacper Żuk (na zdjęciu głównym), który zanotował tak duży skok, że rywalizuje w imprezach wyższej rangi. W grze podwójnej najlepszy był polski duet Żuk/Jan Zieliński. W Poznaniu doświadczenie zbierali również Hubert Hurkacz i Kamil Majchrzak.", "Od lat Międzynarodowe Mistrzostwa Wielkopolski wspiera firma Talex jako sponsor tytularny, kancelaria Piszcz i Wspólnicy (sponsor główny), Urząd Miasta Poznania, Urząd Marszałkowski Województwa Wielkopolskiego oraz Polski Związek Tenisowy, którego partnerem jest LOTOS.", "Zwycięzca tegorocznej edycji turnieju otrzyma 20 punktów do rankingu ATP oraz czeka na kwotę 3,6 tys. dolarów. Triumfatorzy w grze podwójnej mogą liczyć na 1,5 tys. dolarów (na parę) i po 20 punktów do światowego rankingu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maciej Rajski z tytułem ITF w Łodzi!", "date": "\n\t\t\t\t\t\t\t\t\t\t22 sierpnia, 2021\t\t\t\t\t", "text": [" „Polski finał” turnieju wchodzącego w skład LOTOS PZT Polish Tour – Narodowy Puchar Polski rozgrywany był przy pełnych trybunach. Widowiskowy styl gry Rajskiego i Wójcika gwarantował, że kibice zgromadzeni na kortach przy ul. Żeromskiego 117 spędzą miłe przedpołudnie.", "Pierwsza godzina rywalizacji nie wskazywała na tak długi i wyczerpujący mecz. Rajski pewnie wygrał seta otwarcia 6:3, a na początku drugiego prowadził z przewagą przełamania. Wójcik, który odrobił już podobne starty w półfinale z Wilsonem Leite, w niedzielę też nie tracił wiary w odwrócenie losów pojedynku. 24-letni Polak najpierw obronił dwie piłki meczowe, a następnie doprowadził do tie-breaku i wygrał drugiego seta 7:6(4).", "O tytule zadecydował więc trzeci set. Po bardzo długi gemie otwarcia, w którym Rajski wywalczył przełamanie, przewaga 30-letniego Polaka już tylko rosła. Mistrz Polski z 2018 roku nie popełniał błędów, grał bardzo regularnie i świetnie serwował, co pozwoliło mu zwyciężyć decydującą partię i zamknąć spotkanie 6:3, 6:7(4), 6:1.", "– To naprawdę świetne uczucie móc wygrać taki turniej. Mówiąc szczerze nie spodziewałem się, że rozegram tu aż tyle meczów i do Łodzi zabrałem ze sobą jedynie dwie koszulki meczowe. Z Yannem naprawdę dużo trenujemy i znamy się doskonale. Wiedziałem, że w finale często muszę zmieniać tempo gry – powiedział po meczu Rajski, który dzięki niedzielnemu zwycięstwu otrzyma dziesięć punktów do rankingu ATP.", "Mimo porażki, Yann Wójcik wyjeżdża z Łodzi bardzo zadowolony. Dla Polaka finał turnieju tej rangi w singlu był pierwszym w karierze.", "– Mecz rozstrzygnął się na początku trzeciego seta. Miałem kilka okazji, których nie wykorzystałem, a później padłem fizycznie i mentalnie. Czułem się już wyczerpany, a ręka pobolewała mnie szczególnie przy serwisie. Nie byłem w stanie robić podaniem takiej przewagi jak w poprzednich meczach – skomentował swój występ w finale Wójcik, który do dorobku trzech punktów w światowym rankingu dorzuci po tym turnieju kolejnych sześć.", "Obaj polscy tenisiści udadzą się teraz do Poznania, gdzie w poniedziałek rozpocznie się TALEX OPEN z pulą nagród 25.000 USD.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Łódź Cup: Wójcik i Rajski w półfinale", "date": "\n\t\t\t\t\t\t\t\t\t\t20 sierpnia, 2021\t\t\t\t\t", "text": ["Pierwszy raz półfinał turnieju rangi ITF z pulą nagród 15 tys. USD wywalczył Yann Wójcik. Halowy mistrz Polski w grze podwójnej pokonał w piątek notowanego zdecydowanie wyżej w rankingu ATP Wojciecha Marka 7:6 (3), 6:3. ", "Ważnym fragmentem meczu była końcowa faza pierwszego seta, w której Marek nie wykorzystał kilku piłek setowych i prowadzenia 5:3, 40:0 przy swoim serwisie. Ogromną rolę w grze 24-letniego Wójcika odegrało skuteczne podanie, które dostarczyło mu wiele cennych punktów.", "– Wojtek dobrze zaczął spotkanie, był regularny i do pewnego momentu popełniał mało błędów. Ja starałem się dobrze serwować i walczyć o każdą piłkę. Przed ostatnim gemem serwisowym wyłączyłem myślenie i zagrałem kilka akcji, do których mam największe zaufanie. Jestem zadowolony ze swojej dzisiejszej gry – skwitował awans do półfinału Wójcik, który oprócz polskiego posiada również szwajcarskie obywatelstwo.", "Po niemal trzyletniej przerwie w półfinale turnieju tej rangi znalazł się Maciej Rajski. 30-letni tenisista pokonał znajdującego się w ostatnich tygodniach w wysokiej dyspozycji Pawła Ciasia 7:6 (1), 6:3. Rajski miał szczegółowo sprecyzowany plan na tę rywalizację – od początku zmieniał tempo i często operował trudnym dla rywala slajsem.", "– Bardzo dobrze się znamy. Wiedziałem, że muszę trochę zwolnić grę i nie wchodzić w tenis szybki i dynamiczny, który jest domeną Pawła. Chcę walczyć o każdy punkt i pokazywać swoje doświadczenie zarówno jeśli chodzi o tenis, jak i zachowanie na korcie. Gra w tenisa sprawia mi radość – podsumował piątkowy występ szczęśliwy Rajski.", "Przeciwnikami Polaków w półfinałach będą Brazylijczycy Wilson Leite (ATP 579) i Gilbert Klier Junior (ATP 593). Ten drugi wyeliminował z turnieju najwyżej rozstawionego Polaka, Daniela Michalskiego 4:6, 6:3, 6:3. O finał zagra w sobotę z Yannem Wójcikiem.", "Mistrzami gry podwójnej zostali Szwedzi. Filip Bergevi i Markus Eriksson pokonali w ostatnim meczu dnia Łotysza Karlisa Ozolinsa i Greka Aristotelisa Thanosa 4:6, 6:2, 10:4.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Łódź Cup. Polski finał", "date": "\n\t\t\t\t\t\t\t\t\t\t21 sierpnia, 2021\t\t\t\t\t", "text": ["Będący w wyśmienitej formie Wójcik, prawdopodobnie rozgrywa najlepszy turniej w karierze. W czwartek po raz drugi awansował do ćwierćfinału, a sobotnie zwycięstwo z Wilsonem Leite 2:6, 6:4, 6:3 otworzyło mu szansę do pierwszego meczu o tytuł. 24-letni Polak, który aby wejść do drabinki turnieju głównego przeszedł trzystopniowe eliminacje, odniósł w Łodzi szóste zwycięstwo z rzędu.", "– Zacząłem pięć lat temu przygodę z Futuresami i cieszę się, że po tylu latach pracy dotarłem do finału „piętnastki”. Ciężko mi było wejść w rytm. Rywal miał dobry początek, przede wszystkim taktycznie dobrze mi zagrywał na bekhend. Nie miałem za dużo broni, żeby mu jakkolwiek odpowiedzieć. Ręka mnie bolała, przy stanie 1:4 w II secie wziąłem medicala. Odpocząłem i udało mi się wrócić, wejść w rytm i przycisnąć przeciwnika. Może faktycznie tape pomógł, a może to tylko działo się w głowie – powiedział Wójcik, który siedem tygodni temu pokonał Wilsona Leite podczas zawodów LOTOS PZT Polish Tour – Narodowy Puchar Polski we Wrocławiu.", "Przeciwnikiem Wójcika w niedzielnym finale będzie Maciej Rajski. Singlowy mistrz Polski z 2018 roku zagra w meczu o tytuł po trzyletniej przerwie. Doświadczony Polak pokonał w sobotę innego, rozstawionego Brazylijczyka Gilberta Kliera Juniora 6:4, 7:6 (4). Dwusetowy, zacięty mecz trwał ponad dwie godziny i obfitował w zmiany rytmu oraz efektowne zagrania.", "– Przed startem w Łodzi nie spodziewałem się, że dotrę tu aż do finału, tym bardziej, że nie walczyłem o tytuł w imprezie tej rangi od ponad trzech lat. Dobrze się czułem przed dzisiejszym spotkaniem, ale spodziewałem się trudnej przeprawy po tym, co prezentował przeciwnik w spotkaniu z Danielem Michalskim. Konsekwentnie realizowałem swoje założenia przez całe spotkanie i to przyniosło skutek, choć nie było łatwo, bo Klier świetnie returnował, więc utrzymanie serwisu nie należało do najprostszych zadań. Rywal nie miał cierpliwości do długich wymian i to ja mogę się cieszyć z awansu do finału – skwitował Rajski.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Spod Żernicy na Wimbledon. FlightScope, polska firma jako główny producent systemów IT na świecie", "date": "\n\t\t\t\t\t\t\t\t\t\t21 sierpnia, 2021\t\t\t\t\t", "text": ["– 32 lata temu młody inżynier Henri Johanson zaczął rozwijać swoją firmę w przemyśle militarnym. Zwoim bratem stworzyli radar, który był w stanie określić trajektorię wystrzelonego pocisku – gdzie wyląduje i na jaki dystans poleci. Z czasem zaczęli się rozglądać za nowymi możliwościami. Wybrali tenis (ale też inne dyscypliny sportowe, np. baseball czy krykiet) i na początku skupili się na radarze mierzącym moc i trajektorię lotu piłki serwisowej. ", "W 1984 roku Stephen Parry stworzył pierwszy system sparingowy, służący do elektronicznej punktacji w tenisie. Mniej więcej 10 lat później Jacek Gronek wraz z Wojtkiem Szumilasem rozpoczęli zaś swoją, podobną, aczkolwiek oddzielną, działalność w Polsce. Na początku obsługiwali różnego rodzaju dyscypliny, takie jak narciarstwo alpejskie, skoki czy nawet speedway – także na lodzie. Później znaleźli swoją szansę w tenisie. Wojtek, jeszcze jako siedemnastolatek, zbudował pierwszą elektroniczną tablicę wyników i, bazując na tej technologii, zaczęli rozwijać firmę w Polsce. Po pewnym czasie została dostrzeżona przez FlightScope i w 2008 r. doszło do fuzji obu firm (wcześniej do Johansona dołączył także Parry – przyp. red).", "– To prawda. Od tamtego czasu nasza działalność w tenisie nabrała rozpędu. Po połączeniu, Henri i Stephen zyskali bardzo zdolne zaplecze osobowe, przede wszystkim Jacka Gronka i Wojtka Szumilasa. Jacek jest niezwykle sprawnym biznesmenem, a Wojtek – śmiało można powiedzieć – geniuszem z dziedziny elektroniki i programowania. Dodatkowo jesteśmy zlokalizowani na Śląsku, więc mamy pokaźne zaplecze, jeśli chodzi o młodych ludzi zaraz po studiach inżynierskich. Budowanie całej siatki logistyczno-operacyjnej, zatrudnienie odpowiednich osób i działanie na cały świat było bardzo dobrym posunięciem FlightScopu.", "– Poza tenisem firmowanym przez WTA, ATP, ITF i – w tym roku – UTR, to golf (eventy z cyklu European Tour – przyp. red.), tenis stołowy federacji WTT, imprezy badmintonowe federacji BWF.", "Chcemy też skupić się na analizach danych, które chcielibyśmy wprowadzić do wielu innych dyscyplin, np. tenisa stołowego, siatkówki, piłki nożnej, koszykówki, krykieta czy badmintona. Będzie to nasz główny kierunek, żeby tę naszą technologię dostosować i rozwijać pod kątem zbierania i analizy danych.", "– Tak. Chodzi głównie o takie, które można zmonetyzować, czyli sprzedać przez daną firmę do świata bettingowego. Statystyki te będą też bardzo przydatne dla zawodników, by mogli analizować swoje zagrania, performance, eliminować błędy czy ulepszać elementy swojej gry. Za pomocą analizy danych na pewno będzie im łatwiej „prześwietlić” swojego przeciwnika: będą wiedzieć, w które miejsce najlepiej serwować, jaka jest konwersja wygranych piłek po danym serwisie, czy uderzać mocno pod same linie, czy może rozrzucać piłki szerokokątnymi zagraniami?", "– Sam proces tworzenia projektu ", "trwa już 5-6 lat. Pracujący nad tą technologią zespół jest pięcioosobowy, ale z racji tego, że po ugruntowaniu swojej pozycji w tenisie planujemy wejść w kolejne dyscypliny, w niedalekiej przyszłości zaczniemy rozglądać się za programistami z zakresu „computer vision”", "którzy będą w stanie analizować ruch obiektów poprzez to, co widzą kamery. Już niedługo otworzymy kolejne zespoły, które zajmą się innymi dyscyplinami sportu.", "– W przypadku tenisa inżynierowie jadą za granicę na minimum dziesięć dni. Większe turnieje to około dwa tygodnie – np. zawody w Kanadzie, gdzie dostarczamy parę ton sprzętu. To są długie dni pracy, bo nasze zespoły zaczynają pracę bardzo wcześnie, a kończą po ostatnim pojedynku. My, w pewnym sensie, jesteśmy odpowiedzialni za organizację turnieju. Jeśli gramy na zewnątrz i zaczyna wiać silny wiatr czy padać deszcz, to musimy reagować, np. puścić odpowiednią grafikę, by ludzie byli poinformowani, co robić i kiedy wrócimy do gry.", "– Rekordziści obsługują po 18 imprez w ciągu roku. Szybko licząc, to wychodzi jakieś 200 dni. Niektórzy nawet więcej. ", "– Najbardziej podstawowym jest dostarczanie live scoringu", "czyli zbudowanie lokalnej sieci, która zbiera wszystkie dane scoringowe – wyniki, statystyki – z urządzeń używanych przez sędziów stołkowych. Główny arbiter jest wyposażony w tablet z programem, który niegdyś my pisaliśmy (teraz już robi to ATP – przyp. red.), a na nim wpisuje aktualny wynik oraz to, w jakich okolicznościach został uzyskany. Następnie te dane są przekazywane elektronicznie do naszego biura, gdzie specjalny program je konwertuje i śle dalej w świat. Jak np. wejdziesz na LiveScore, to wszystkie zawarte tam dane –  punkty, wyniki, statystyki –  są naszą pracą.", "– Też są radary – w tenisie używamy ich tylko do mierzenia prędkości serwisu. Oprócz tego live streaming. Podczas sezonu streamujemy ponad 100 tenisowych spotkań rocznie, w tym wszystkie zawody rangi ATP Challanger – w Europie i na Bliskim Wschodzie oraz w Afryce.", "W trakcie roku wynajmujemy także tablice LED z całą oprawą graficzną, na których wyświetlają się wyniki, statystyki graczy, reklamy. Np. na ostatnim Australian Open można było zauważyć podobne produkty do naszych, gdzie wszystkie loga i banery za graczem nie były nadrukowane na jakąś plexi czy inny materiał – to były tablice LED. Oczywiście ich zawartość i to, co w danym momencie przedstawiają, jest zmienna w zależności od fazy meczu. Gdy zawodnicy grają, wyświetlane logo może być tylko statyczne, ale gdy np. wchodzą na kort, to wyświetla się tam prezentacja zawodnika.", "– Hawk-Eye to, dokładnie mówiąc, firma, która jest dla nas konkurencją. Oni mają swój system, a my mamy nasz, który na razie nazywamy po prostu Electronic Line Calling", "czyli elektroniczny system do wywoływania autów. Ta struktura jest już certyfikowana przez ITF, choć na razie tylko na korach twardych. W tym roku będziemy go uprawomocniać na trawie i mączce. Następnym, naturalnym krokiem, będzie certyfikacja tych systemów, ale live – czyli takich, które pozwolą rozegrać spotkanie bez sędziów liniowych.", "– To jest tak, jak z pampersami! ", "Są trzy firmy na świecie, które zajmują się elektronicznym systemem do wywoływania autów i są dopuszczone przez ITF, ATP i WTA. Jest Hawk-Eye, który był pierwszy na rynku, także FoxTenn – hiszpańska firma, która technologicznie się wyróżnia od nas jak i od Hawk-Eye, no i my – FlightScope. Nasza technologia, tak jak i Hawk-Eye, bazuje na kamerach.", "– My nad tym systemem pracowaliśmy przez bardzo długi czas, a w 2019 r. został zatwierdzony. Co prawda pełnoprawny debiut na turnieju rangi WTA czy ATP jeszcze przed nami, ale to ze względu na Hawk-Eye, który – nie ukrywajmy –  poprzeczkę zawiesił bardzo wysoko. Teraz musimy im nie tyle dorównać, ale dostarczyć coś lepszego, innowacyjnego dla klienta, żeby go nakłonić do skorzystania właśnie z naszej oferty, a nie konkurencji. Posiadanianie certyfikowanego systemu pod kątem dokładności mierzenia, czy piłka jest w korcie czy poza nim, to dużo, ale nie wszystko. Kolejną, zupełnie inną sprawą jest dostarczenie wszystkiego, co się dzieje dookoła – statystyki czy grafiki dla telewizji.", "– Pierwszą barierę, którą trzeba pokonać, jest oczywiście precyzja pomiaru. A my ją mamy najlepszą z wszystkich wymienionych firm. Przy czym, tak jak już wcześniej powiedziałem, nie jesteśmy gotowi, by dostarczyć tak szeroki pakiet graficzny dla telewizji. Dlatego też trochę się wstrzymujemy z oficjalnym wejściem na rynek z tą usługą. Na razie to, co moglibyśmy zrobić, to taki podstawowy pakiet, gdzie oczywiście byłyby wywoływane wszystkie auty, moglibyśmy podglądać challenge – czy to w telewizji, czy na tablicy wyników. Jeśli jednak chodzi o wszystkie bogate grafiki czy statystyki, które są dostarczane do telewizji, nad tym musimy jeszcze chwilkę popracować.", "– Zależy od obiektu, ale między 8 a 12.", "– Nie powiedziałbym, że Hawk-Eye jest w najtrudniejszej sytuacji. Wręcz przeciwnie. Jak na razie są jedyni, którzy mają system live, pozwalający na funkcjonowanie bez sędziów. Oni przecierają szlaki. Poza tym teraz, przez epidemię, jest zapotrzebowanie na tak działający system. Mają „pole position” i mogą ugruntować swoją pozycję.", "Teraz my musimy wejść na rynek, pokazać coś nowszego, lepszego, sprawniejszego i pokazać, że te wszystkie mankamenty wieku dziecięcego mogą zostać poprawione i wyeliminowane.", "– Każda z firm ma swoje sposoby, by przekonać klienta do swojej oferty. Wiem natomiast, z jakimi problemami borykają się obie konkurencyjne wobec nas firmy i – co najważniejsze – widzę elementy, którymi będziemy mogli zbudować delikatną nad nimi przewagę.", "Hawk-Eye przez to, że jest pionierem, ma najdroższe usługi. Do tego firma wiele wymaga, jeśli chodzi o przestrzeń, jakiej potrzebują i w jakiej się poruszają. Mam tu na myśli zakwaterowanie, wyżywienie, biura potrzebne na miejscu, itd. My tę część potrafimy wziąć na siebie, przez co turniej ma mniej problemów operacyjnych i logistycznych związanych z naszym przyjazdem.", "FoxTenn z kolei ma bardzo wiele ciężkich urządzeń, przez co ich systemy rozpychają się na korcie. W porównaniu do naszych, które mieszczą się w jednej torbie lotniczej i ważą najczęściej 300 kg, nie ma porównania.", "Będziemy więc potrzebować najmniej sprzętu, a co za tym idzie – czasu do wykonania usługi. Dodatkowo nasza firma oferuje wszystkie systemy z zakresu IT, które są potrzebne na turnieju tenisowym, m.in. oprogramowanie do akredytacji. Możemy więc zaoferować danemu turniejowi pakiet usług, co wpłynie na mniejsze koszty dla organizatora, a także sferę operacyjną turnieju.", "– Tak. My na ten turniej dostarczamy oprogramowanie związane z zarządzaniem imprezą, a w zasadzie jej częścią, która jest niezwykle ważna. Jednym z programów jest system, który pozwala przypisać sędziów do kortów – zarówno stołkowych, jak i liniowych. Kolejny program pomaga w układaniu całego order of play, czyli kolejności rozgrywanych meczów danego dnia.", "Dodatkowo mamy także Rain Status Indicator", "który mierzy nasilenie opadów. Jeśli moc padającego na korcie deszczu przekroczy pewną granicę, na wyświetlaczu LED pojawia się informacja, a wszystkie mecze są zawieszane. Oprócz tego tworzymy oprogramowanie do wszystkich zegarów na korcie, odmierzające czas do serwisu czy końca przerwy, a także, co chyba najważniejsze, obsługujemy cały system ", "– System wywoływania autów na trawie chcemy zcertyfikować w maju tego roku. Mam więc nadzieję, że się uda. Technologicznie jesteśmy gotowi, ale mamy problemy operacyjne związane z covidem i wjazdem do Anglii – co jest oczywiste.", "Wimbledon to ogromna i uznana marka. Oni nie wezmą nas od razu, gdy nasz system na trawie zostanie zatwierdzony. Na początku będziemy musieli dowieść jakości na mniejszych turniejach. Ale przyjdzie czas na to, że będą chcieli wysłuchać naszej oferty. Oczywiście, rozmawiamy już z nimi na ten temat, a oni wiedzą, na jakim jesteśmy etapie.", "– Całkowicie na pewno nie, bo skądś muszą brać sędziów stołkowych (droga do zostania sędzią głównym zazwyczaj prowadzi przez sędziowanie na linii przez parę lat – przyp. red). Ale mówimy o w miarę bliskiej perspektywie, bo jeśli weźmiemy czas np. stu i więcej lat – to nie mam pojęcia. Być może tak. ", "Zdania na temat systemu i sędziów są zresztą podzielone – zarówno wśród zawodników, działaczy, jak i samych sędziów. Wydaję mi się jednak, że ten czynnik ludzki cały czas będzie potrzebny. Pytanie, czy w takim zakresie jak teraz? Technologia się cały czas rozwija, więc systemy będą coraz bardziej sprawne i będą na pewno dążyły, by sędziów zastąpić, co przełoży się na mniejsze koszty organizacyjne turnieju.", ": Miłosz Michałowski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuł deblowy Uni-Logistics Gdynia Open nie dla Polaków", "date": "\n\t\t\t\t\t\t\t\t\t\t15 sierpnia, 2021\t\t\t\t\t", "text": ["Polacy celowali w drugi wspólny tytuł turnieju tej rangi. Sukcesu odniesionego w ubiegłym roku w Monastyrze nie udało się jednak powtórzyć.", "Trzeci raz w tym tygodniu Mikuła i Wójcik (czytaj też: ", ") przegrali pierwszego seta, ale tym razem nie udało im się wyjść zwycięsko z opresji. Brytyjczycy zdominowali finałową rywalizację i ani przez chwilę nie dopuścili do sytuacji zagrożenia. Dość powiedzieć, że w trwającym niespełna godzinę meczu Ferry i Johnson wygrali wszystkie gemy serwisowe.", "– Jesteśmy bardzo szczęśliwi, po tej długiej pandemii to nasz drugi wspólny turniej. Z meczu na mecz czuliśmy się pewniej i to dało wygraną. Teraz nasze drogi rozejdą się, bo jeden z nas zagra w Holandii, drugi w Szkocji – powiedzieli po finale brytyjscy debliści, którzy w ostatnich dniach pokonali trzy polskie pary.  ", "W półfinałach gry pojedynczej, w meczu nierozstawionych Francuz Alexis Musialek, który w piątek wyeliminował Pawła Ciasia, przegrał z Argentyńczykiem Romanem Andresem Burruchagą 1:6, 3:6. Zaś w starciu trzeciej i piątej rakiety gdyńskiej imprezy  pewnie wygrał z Węgrem Fabianem Marozsanem 6:4, 6:2. ", "Sobota na kortach w Radomiu wyłoniła dwie najlepsze singlistki imprezy. Grająca oburęcznym forhendem i bekhendem Lucrezia Stefanini pokonała 24-letnią Irynę Szymanowicz 6:4, 6:0. Na korcie spotkały się tenisistki prezentujące odmienne style i sposoby dążenia do zdobywania punktów. Finezyjnie grająca Stefanini cierpliwą grą i zmianami rytmu pokrzyżowała plany mocno grającej Białorusince. Przeciwniczką Włoszki w niedzielnym finale będzie Miriam Kolodziejova. Czeszka po blisko trzygodzinnym boju pokonała Anastazję Zacharową 4:6, 7:6(2), 6:3. Rosjanka, która w dwóch poprzednich turniejach (Kozerki, Bydgoszcz) docierała do ćwierćfinałów, tym razem zatrzymała się na etapie półfinału.  ", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polscy debliści w finale Uni-Logistics Gdynia Open", "date": "\n\t\t\t\t\t\t\t\t\t\t13 sierpnia, 2021\t\t\t\t\t", "text": ["W tym tygodniu, na tenisowej mapie cyklu debiutują Radom oraz Gdynia. Na kortach przy ul. Bulwarowej 19 w Radomiu po raz pierwszy rywalizują kobiety (pula nagród: 25 tys. USD), zaś na obiekcie Klubu Tenisowego „Arka” w Gdyni odbywają się mecze panów (pula nagród: 15 tys. USD).", "Paweł Ciaś stał się w Gdyni specjalistą od pojedynków trzysetowych (czytaj też: ", "). Nie inaczej było w ćwierćfinale, w którym zmierzył się z doświadczonym 33-letnim Alexisem Musialkiem. Pierwszego seta wygrał Francuz 6:3. Drugi set był prawdziwym popisem Polaka. Od momentu straconego podania Musialek zaczął się denerwować, dyskutować o pojedynczych decyzjach sędziego i kompletnie się rozregulował. Przegrał 0:6 i wydawało się, że nie będzie w stanie się już podnieść. Okazało się, że trzeci set był najbardziej emocjonujący i trzymał w napięciu do ostatniej piłki. O awansie w dużej mierze zadecydował jedenasty gem, w którym Francuz zdobył przewagę przełamania. Łatwo wygrany gem serwisowy dał mu awans do kolejnej rundy.", "Z kolei rozstawiony z najwyższym numerem Daniel Michalski nieskutecznie rozpoczął starcie z Węgrem Fabianem Marozsanem. Po trzech przegranych gemach Polak zaczął grać lepiej i po kilkunastu minutach walki zdołał nawet wyrównać stan seta. Rozstawiony z numerem piątym Węgier był tego dnia skuteczniejszy w ostatnich fragmentach setów. Ostatecznie wygrał 6:4, 6:3 i wyrzucił z drabinki singlowej ostatniego reprezentanta Polski.", "W półfinale singla będziemy przyglądać się związanemu z Polską Kanadyjczykowi Filipowi Peliwo. Urodzony w Montrealu tenisista, który wraz z rodziną wrócił niedawno do Polski, w starciu o finał zmierzy się z pogromcą Daniela Michalskiego.", "Fantastyczny turniej rozgrywają w Gdyni debliści Michał Mikuła i Yann Wójcik (czytaj też: ", "). Grający regularnie jako deblowy duet tenisiści, okazali się współtwórcami znakomitego, trzymającego w napięciu do końca półfinału ze zgranym brazylijskim duetem Igor Ribeiro Marcondes/Gilbert Soares Klier Junior. Rozstawieni z numerem drugim Brazylijczycy dość pewnie wygrali pierwszego seta 6:2, a w drugim prowadzili już nawet 4:2. Waleczni Mikuła i Wójcik znakomitą serią zagrań doprowadzili do niezwykłego tie-breaku, który ostatecznie wygrali 13:11. O awansie zadecydował trzeci set. Duety grały punkt za punkt, ale końcówka należała do rewelacyjnych reprezentantów Polski, którzy wygrali 10:7 i mogli cieszyć się z miejsca w sobotnim finale.", "­- Przewaga 5:1 w tie breaku to jeszcze nie jest decydująca sytuacja. Zagraliśmy odważnie, tu nie było miejsca na finezję. Liczyła się siła i szybka reakcja pod siatką – podsumowali sukces Mikuła i Wójcik. W meczu o tytuł ich przeciwnikami będą Brytyjczycy Arthur Fery i Luke Johnson.   ", "Natomiast na kortach MOSiR Radom w trakcie LOTOS Radom Cup (pula nagród: 25 tys. USD", "poznaliśmy półfinalistki gry pojedynczej. W pierwszej serii piątkowych gier doszło do błyskawicznych rozstrzygnięć. Nadspodziewanie szybko mecz ćwierćfinałowy przegrała Reka-Luca Jani. Węgierka, która dzień wcześniej wyeliminowała z turnieju ostatnią Polkę – Annę Hertel, tym razem wygrała zaledwie dwa gemy (1:6, 1:6) z Białorusinką Iryną Szymanowicz. Do decydującej fazy LOTOS Radom Cup awansowała też Rosjanka Anastazja Zacharowa. 19-latka dysponująca zdecydowanie mocniejszym uderzeniem od Brazylijki Caroliny Alves, dyktowała tempo wymian i była na korcie centralnym tenisistką bardziej agresywną. Spotkanie zakończyło się wynikiem 6:3, 6:1. Stawkę półfinalistek po długich, trzysetowych bojach uzupełniły Miriam Kolodziejova z Czech i Włoszka Lucrezia Stefanini.  ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dwóch Polaków w ćwierćfinale singla UNI-LOGISTICS Gdynia Open", "date": "\n\t\t\t\t\t\t\t\t\t\t12 sierpnia, 2021\t\t\t\t\t", "text": [" – ", "Paweł Ciaś poradził sobie z 18-latkiem z Wielkiej Brytanii, tegorocznym ćwierćfinalistą juniorskiego Wimbledonu, Jackem Pinningtonem Jonesem. ", "W pierwszym secie Polak dominował na korcie, prezentując dojrzały i przede wszystkim mądry tenis. Niestety po wygranej 6:3 zaczął na początku kolejnej partii grać nonszalancko, w efekcie zwiększyła się ilość błędów własnych, a dodatkowo Brytyjczyk odważnie zaczął chodzić do siatki i przejął inicjatywę. Młody, ale nieźle fizycznie przygotowany rywal wygrał zasłużenie 6:2. W decydującej odsłonie nie zmienił swojego pomysłu na grę, tym razem jednak Ciaś był na to przygotowany. Kilka minięć przy siatce, dobrych obron i kontrataków pozwoliło ponownie opanować sytuację. Wygrana 6:2 i w meczu 2:1 dała przepustkę do ćwierćfinału, w którym zmierzy się z doświadczonym 33-letnim Francuzem Alexisem Musielakiem.", "Swojej szansy nie zmarnował też rozstawiony w imprezie z jedynką Daniel Michalski. W pojedynku z deblowym partnerem Michałem Dembkiem stworzył blisko 3,5-godzinne widowisko, w którym długo musiał bronić się przed dokładnym i mocno posyłającym na drugą stronę piłki rywalem. Po dwóch wyrównanych setach (7:6 w tie-braku do 4, 4:6) to Dembek przełamał podanie Michalskiego już w gemie otwierającym decydującą partię.", "– Zachowałem spokój, robiłem swoje, starałem się trzymać piłkę w korcie, takie podejście poskutkowało – po meczu podsumował Michalski.", "Mimo że momentami gemy ciągnęły się w nieskończoność, obaj mieli piłki na przełamania, wykorzystywał je już tylko Daniel. Objął prowadzenie 4:1, a Michałowi zaczynało z czasem brakować sił. W potwornym upale spóźniał się co prawda minimalnie do piłek, ale na tyle istotnie, że wyrzucał je poza kort. Michalski takiej okazji zmarnować nie mógł, choć w końcówce najwyraźniej walczył też ze skurczami. Mimo to wygrał 6:3, mecz 2:1.", "W ślady Ciasia i Michalskiego nie poszli natomiast halowy mistrz Polski Szymon Kielan i Wojciech Marek, przegrywając odpowiednio ze wspomnianym już z Francuzem Alexisem Musielakiem i Argentyńczykiem Alejo Lorenzo Lavallenem.", "Alejo Lorenzo Lavallen (ARG) – Wojciech Marek (POL) – 3:6, 6:3, 6:3", "Jack Pinnington Jones (GBR) – Paweł Ciaś (POL) – 3:6, 6:2, 2:6", "Szymon Kielan (POL) – Alexis Musialek (FRA) – 3:6, 4:6", "Filip Peliwo (CAN) – Petr Hajek (CZE) – 6:1, 6:3", "Gilbert Klier Junior (BRA) – Daniel De Jonge (NED) – 5:7, 1:6", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Stefanini i Burruchaga mistrzami turniejów w Radomiu i Gdyni", "date": "\n\t\t\t\t\t\t\t\t\t\t15 sierpnia, 2021\t\t\t\t\t", "text": ["Finał kobiet rozgrywany był w bardzo wysokich temperaturach. Styl gry Lucrezii Stefanini i Miriam Kolodziejovej gwarantował wielkie widowisko. Agresywnie grająca Czeszka przeplatała potężne uderzenia subtelnymi skrótami. Pierwszy set obfitował w liczne przełamania serwisu i padł łupem zmagającej się z urazem lewego uda Kolodziejovej.", "Stefanini, która już w meczu pierwszej rundy musiała odrabiać stratę seta, w niedzielę także będąc w trudnej sytuacji wierzyła w końcowy sukces. Warunki fizyczne oraz przygotowanie motoryczne dały jej kilka ważnych punktów w decydujących fragmentach spotkania.", "– Przyjechałam tutaj bez trenera i nie miałam wielkich oczekiwań dotyczących wyniku. Żyłam z minuty na minutę, starałam się walczyć o każdy punkt. Bardzo się cieszę z wygranego turnieju – powiedziała 23-letnia Włoszka.", "Triumfatorka jest tenisistką nietuzinkową, ponieważ odbija piłkę oburącz z obu stron. Rzadko spotykany styl nie zawsze spotykał się z uznaniem włoskiego środowiska tenisowego.", "– Wielu trenerów krytykowało moje oburęczne uderzenia, ale każda zawodniczka ma odmienną technikę. Gdy wierzysz w siebie i ciężko pracujesz jesteś w stanie odciąć się od złych opinii – podsumowała Stefanini.", "Kibice zgromadzeni na kortach Klubu Tenisowego Arka byli świadkami zaciętego i wyniszczającego meczu, w którym ostatecznie 6:7(2), 7:6(3), 6:1 zwyciężył Adres Roman Burruchaga. Argentyńczyk lepiej wytrzymał trudy niedzielnego pojedynku z Kanadyjczykiem mającym polskie obywatelstwo – Filipem Peliwo, wygrywając najważniejsze punkty. Dla Burruchagi jest to największy sukces w zawodowej karierze. Aby tego dokonać argentyński kwalifikant musiał wygrać aż siedem meczów.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Polish Cup na kortach Legia Tenis&Golf", "date": "\n\t\t\t\t\t\t\t\t\t\t12 sierpnia, 2021\t\t\t\t\t", "text": ["– Jesteśmy gotowi do rozpoczęcia turnieju i jednocześnie nowego rozdziału w polskim tenisie – powiedział na konferencji prasowej Mariusz Fyrstenberg (na zdjęciu głównym), dyrektor turnieju BNP Paribas Polish Cup . – Mamy wsparcie naszego sponsora tytularnego – największego sponsora tenisa na świecie, Miasta Stołecznego Warszawa i wielu dotychczasowych, kluczowych partnerów, a strategiczna i długoletnia współpraca z tenisową marką Legii Warszawa pozwoli nam na rozwój turnieju. Cieszę się, że jesteśmy w miejscu, w którym każdy chciałby być i uważam, że za kilka lat BNP Paribas Polish Cup będzie największą męską imprezą tej rangi w Polsce.", "Turniej rangi ATP Challenger 80 odbędzie się na historycznym dla polskiego tenisa obiekcie Legia Tenis&Golf przy ulicy Myśliwieckiej w Warszawie.", "– Wierzymy w wieloletnie partnerstwo, uważam że nie warto skakać od jednego wydarzenia do drugiego – powiedziała Małgorzata Wasiuk, dyrektorka Departamentu Strategii Marki i Aktywizacji Banku BNP Paribas. – Wszystkie działania wokół tenisa, które organizujemy, spinamy wspólnym hasłem: „We are tennis”, czyli „Tenis to my”. Bardzo cieszymy się , że wraca on do Warszawy w takim wydaniu.", "Z podobnego założenia wychodzą wszyscy organizatorzy.", "– Legia ma obiekty o pięknej tradycji i historii, a miasto – wielki urok i magię. Myślę, że zasługuje również na topowe korty. Do tego dążymy i mamy na to konkrety plan – dodał Tomasz Zahorski, członek Zarządu Legia Tenis&Golf. – Zapraszamy wszystkich, byśmy wspólnie współtworzyli jakość i otwartość tego miejsca. Trzymajcie za nas kciuki, a my dołożyły wszelkich starań, by ten obiekt naprawdę był europejską wizytówką tenisa.", "W turnieju głównym BNP Paribas Polish Cup zagra 32 tenisistów. Najwyżej rozstawionym będzie 22-letni Niemiec Daniel Altmaier, obecnie notowany w rankingu ATP na 124. miejscu – najlepszym w karierze. W tym sezonie Altmaier wygrał już m.in. turniej rangi ATP Challenger Tour w Braunschweig i z dobrej strony zaprezentował się w głównym cyklu – dotarł aż do półfinału w Umagu i Kitzbuhel, a w minionym sezonie do 4. rundy wielkoszlemowego French Open z eliminacji! W sumie 8. zawodników turnieju głównego notowano w TOP 100 rankingu ATP.", "W tym roku organizatorzy BNP Paribas Polish Cup przyznają trzy dzikie karty – adresatów dwóch już znamy: to 18-letni reprezentant miejscowej Legii Szymon Kielan (halowy mistrz Polski seniorów) i Leo Borg – syna słynnego Bjoerna Borga.", "– Leo jest bardzo dobrym juniorem, grał we wszystkich wielkoszlemowych turniejach w tej kategorii – dodał dyrektor turnieju BNP Paribas Polish Cup Mariusz Fyrstenberg. – Do Warszawy przyjedzie razem z ojcem, słynnym Björnem Borgiem – z pewnością będzie można się z nim spotkać i zrobić zdjęcie.", "Skład głównej drabinki uzupełni czterech kwalifikantów, a dwóch tenisistów zagra dzięki tzw. miejscu specjalnemu (SE – Special Exempt). Przypominamy, że turniej odbędzie się w dniach 23-29 sierpnia 2021 roku i zostanie poprzedzony tradycyjnymi eliminacjami. Co ważne dla kibiców, wstęp na trybuny aż do turniejowego piątku będzie bezpłatny.", "– Jesteśmy gotowi do rozpoczęcia turnieju i jednocześnie nowego rozdziału w polskim tenisie – powiedział na konferencji prasowej dyrektor turnieju BNP Paribas Polish Cup Mariusz Fyrstenberg. – Mamy wsparcie naszego sponsora tytularnego – największego sponsora tenisa na świecie, Miasta Stołecznego Warszawa i wielu dotychczasowych, kluczowych partnerów, a strategiczna i długoletnia współpraca z tenisową marką Legii Warszawa pozwoli nam na rozwój turnieju. Cieszę się, że jesteśmy w miejscu, w którym każdy chciałby być i uważam, że za kilka lat BNP Paribas Polish Cup będzie największą męską imprezą tej rangi w Polsce.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuł debla Walków-Zieliński", "date": "\n\t\t\t\t\t\t\t\t\t\t16 sierpnia, 2021\t\t\t\t\t", "text": ["Walków i Zieliński, zanim dotarli do finału, stracili tylko jednego seta, w półfinale, eliminując Holendrów Jespera de Jonga i Barta Stevensa 6:2, 6:7 (2-7), 11-9. Przedtem pewnie wygrali z Argentyńczykami Juanem Pablem Ficovichem i Nicolasem Kickerem 6:3, 6:2, a także z chorwackimi braćmi Ivanem i Mateją Sabanov (nr 2.) 7:6 (7-5), 6:4.", "W turnieju Uni-Logistics Gdynia Open 2021 o tytuł otarli się Mikuła i Wójcik (", "), ale przegrali decydujący pojedynek z brytyjską parą Arthur Ferry i Luke Johnson 3:6, 1:6. W singlu najlepiej na kortach Arki spisali się Paweł Ciaś i Daniel Michalski (LOTOS PZT Team) – obaj doszli do ćwierćfinałów, w których ponieśli porażki z zagranicznymi rywalami.", "Gdynia zadebiutowała w cyklu LOTOS PZT Polish Tour, podobnie jak Radom, w którym kobiety rywalizowały o pulą nagród w wysokości 25 tys. dol. (", ") W turnieju ITF W25 – LOTOS Radom Cup. Tutaj w grze pojedynczej pierwszą rundę udało się przejść tylko Martynie Kubce (LOTOS PZT Team) i Annie Hertel, a od razu odpadły inne posiadaczki „dzikich kart” przyznanych przez Polski Związek Tenisowy – Weronika Baszak i Wiktoria Rutkowska.", "W turnieju ATP w Toronto (z pulą nagród 3,48 mln dol.) do ćwierćfinału dotarł Hubert Hurkacz, który odpadł po bardzo zaciętym meczu przegranym 6:2, 6:7 (6-8), 6:7 (5-7) z Rosjaninem Daniłem Medwiediewem, wiceliderem rankingu ATP Tour. Wcześniej Polak, występujący z „siódemką”, miał na otwarcie „wolny los'”, w drugiej rundzie otrzymał walkowera od Japończyka Kei Nishikori, a w 1/8 finału pokonał Gruzina Nikoloza Basilaszwiliego 6:7 (7-9), 6:4, 6:4.", "Natomiast w pierwszej rundzie gry podwójnej Hurkacz i Włoch Jannik Sinner ponieśli porażkę 5:7, 4:6 z Łukaszem Kubotem i Marcelo Melo. Polsko-brazylijski duet, numer pięć w drabince, zaraz po tym zostali pokonani przez Rosjanina Asłana Karatcewa i Serba Dusana Lajovica 6:4,", "6:4. Obaj Polacy udali się do Cincinnati, gdzie w imprezie WTA zagrają Iga Świątek i Magda Linette.", "Katarzyna Kawa osiągnęła półfinał turnieju ITF W100 w Landisville (pula nagród 100 tys. dol.), eliminując w 1/4 finału Magdalenę Fręch (LOTOS PZT Team) 6:4, 2:6, 6:2. Jednak w kolejnej rundzie przegrała z Hiszpanką Nurią Parrizas-Diaz 6:2, 0:6, 3:6. Polki wystartowały razem w deblu, ale w pierwszej rundzie poniosły porażkę z Brytyjką Samanthą Murray-Sharan i Rosjanką Walerią Sawinycz (nr 3.) 4:6, 3:6.", ": Tomasz Dobiecki", ": Dawid Szafraniak/Poznań Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Mecze przełożone na sobotę", "date": "\n\t\t\t\t\t\t\t\t\t\t6 sierpnia, 2021\t\t\t\t\t", "text": ["Taką decyzję podjął francuski supervisor Yan Kuszak. Plan gier na sobotę przewiduje w pierwszej kolejności dokończenie 1/8 finału. Dlatego o godzinie 9 na korty wyjdą m.in. Maciej Rajski (na zdjęciu) z rozstawionym z numerem trzecim Argentyńczykiem Facundo Diazem-Acostą (mecz przerwano w czwartek przy stanie 3:2 w pierwszym secie dla Polaka) oraz turniejowa „czwórka” Daniel Michalski (LOTOS PZT Team) i Czech Adam Pavlasek (Polak przegrywa 5:7, 4:5). Zaraz po nich o awans do 1/4 finału Michał Dembek powalczy z innym Czechem Davidem Poljakiem (nr 7.).", "O godzinie 11.30 powinny ruszyć trzy mecze ćwierćfinałowe, w tym na pewno z udziałem Pawła Ciasia, a po drugiej stronie siatki stanie zwycięzca porannego pojedynku Brazylijczyka Pedro Sakamoto (nr 1.) z Ukraińcem Illją Bełoborodko.", "Mocno trzymamy kciuki, żeby w tej fazie dołączyli do Pawła Rajski, Dembek i Michalski.", "Po południu rozegrane zostaną ćwierćfinały gry podwójnej, a być może również półfinały, w zależności od rozwoju wydarzeń.", "Jeśli taki plan uda się zrealizować, to w niedzielę rano odbędą się półfinały singla, a po południu finał.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Blanka Wasiela i Igor Minkner zwycięzcami 18 Ogólnopolskiego Festiwalu Krasnali i Krasnalek do lat 10 – Kozica Cup 2021", "date": "\n\t\t\t\t\t\t\t\t\t\t12 sierpnia, 2021\t\t\t\t\t", "text": ["Atmosfera wśród walczących o medale i tytuły najmłodszych polskich tenisistów w Piotrkowie Trybunalskim, znów od pierwszych rozegranych piłek, była bardzo wyjątkowa. Samym głównych aktorom imprezy, czyli zawodnikom i zawodniczkom, jak i rodzicom, trenerom i kibicom udzielały się spore emocje.", "Na doroczne święto małych tenisistów, zwane w światku tenisowym, jako nieoficjalne mistrzostwa Polski U10, przyjechało tym razem do Piotrkowa Trybunalskiego 100 uczestników, w tym 39 dziewcząt i 61 chłopców. To w tym turnieju przed laty swe kariery rozpoczynali zwycięzcy wielu światowych turniejów WTA, ATP, ITF, uczestnicy turniejów wielkoszlemowych, reprezentanci Polski w Federation Cup i Davis Cup: Agnieszka Radwańska, Urszula Radwańska, Iga Świątek, Magdalena Fręch, Maja Chwalińska, Weronika Falkowska, Weronika Baszak, Martyna Kubka, Hubert Hurkacz, Kamil Majchrzak, Mateusz Kowalczyk, Jan Zieliński, Daniel Michalski, Kacper Żuk, Piotr Matuszewski, Maksymilian Kaśnikowski czy Aleksander Orlikowski.", "Piotrkowskie mistrzostwa, to wyjątkowa i jedyna w kraju konfrontacja 10-letnich tenisistów i tenisistek o tak wielkim wymiarze i prestiżu w Polsce. W ciągu czterech dni rozegrano aż 155 meczów, w tym 123 singlowe i 32 deblowe. W tym roku po raz pierwszy zorganizowano dla przegranych w pierwszych meczach turniej pocieszenia.", "Jak dotąd, w 18 edycjach piotrkowskich mistrzostw, zagrało już dokładnie 1636 młodych tenisistów. Dla porządku w kolejnych latach liczba uczestników przedstawiała się następująco: 1997 – 55, 2005 – 78, 2006 – 81, 2007 – 79, 2008 – 80, 2009 – 70, 2010 – 71,  2011 – 92, 2012 – 86, 2013 – 127 (rekord!), 2014 – 114, 2015 – 98, 2016 – 88, i w 2017 – 123, 2018 – 116, 2019 – 79, 2020 – 99 i w 2021 – 100.", "Mecze, pod wodzą sędziego naczelnego Wiesława Kozicy, odbywały się, jak zwykle sprawnie, na 8 kortach pod kontrolą dwojga sędziów sektorowych: Dominiki Opali i Miłosza Renkiela, którzy byli uczestnikami tego turnieju w poprzednich edycjach.", "Wiele spotkań mogło się podobać, a sporo z nich stało na bardzo wysokim, robiącym wrażenie poziomie, nawet już w pierwszych rundach. Trzeba przyznać, że duża liczba tych zaledwie 10-letnich zawodników imponowała już wspaniałą techniką, taktyką i tak ważną w tym sporcie – psychiką.", "Mistrzostwa, jak w każdym roku, wyróżniały się perfekcyjną organizacją co odzwierciedlały częste, miłe dla organizatora, opinie rodziców, trenerów, a także i samych uczestników „piotrkowskich igrzysk”. Organizator i sędzia naczelny – Wiesław Kozica TUKS Kozica – znów dał wzór organizacji turniejów takiego wymiaru. Podziękowania za poziom, wspaniały klimat i sprawność organizacji ze strony rodziców i trenerów w czasie trwania imprezy, a także i pod jej koniec, kiedy wręczano najważniejsze trofea, były tego wspaniałym dowodem. Podczas ostatniego wręczenia pucharów i nagród sędzia naczelny Wiesław Kozica pogratulował uczestnikom, ale podziękował także rodzicom i trenerom za kolejny, spokojny turniej.", "Obecność najlepszych krasnali i krasnalek w końcowej fazie mistrzostw z dyplomami, pucharami i nagrodami na podium, na które w tym wyjątkowym turnieju bardzo ciężko się wdrapać, na długo pozostanie w pamięci głównych aktorów tegorocznego spektaklu. Wręczeniu na podium towarzyszyła w tle muzyka „Whe Are the Champions” i wystrzały złotych gwiazdek konfetti, jak na mistrzów przystało. Puchary, dyplomy i nagrody wręczał skarbnik PZT – Tomasz Matuszewski i sędzia naczelny mistrzostw – Wiesław Kozica. Piotrkowskie mistrzostwa krasnali odbyły się przy finansowym wsparciu Ministerstwa Kultury Dziedzictwa Narodowego i Sportu, a fundatorami nagród była firma Wilson oraz Platforma Telemedyczna doMED. Patronatem medialnym Festiwal otoczył „Tenis Magazyn”.", ":", "i Lilly Jędrzejak KKS 1925 Kalisz/Anita Cytrycka GKT Nafta Zielona Góra", "i Leon Sańczuk AZS Poznań/Jakub Sumisławski Elite Sport Club Mierzyn", "Klubowo po 18 edycjach bez zmian. Na prowadzeniu TUKS Kozica Piotrków Trybunalski z 40 medalami, w tym 10 złotych, 16 srebrnych i 14 brązowych, a na drugim UKS RP Sport Olsztyn – 8 medali (5 złotych, 1 srebrny i 2 brązowe), trzecie dla ST Tie-Break Warszawa z 11 medalami (4 złote, 2 srebrne i 5 brązowych).", "Szczegółowe wyniki w drabinkach turniejowych na stronie internetowej ", " , w linku po lewej stronie: „Wyniki OMK 1997-2021”", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Matuszewski z deblowym tytułem Kozerki Open!", "date": "\n\t\t\t\t\t\t\t\t\t\t8 sierpnia, 2021\t\t\t\t\t", "text": ["Niedziela była bardzo pracowitym dniem na kortach przy ul. Jowisza 92 w Kozerkach. Do rozegrania zostały bowiem wszystkie półfinały i finały. Para Matuszewski/Hermans, zgodnie z najwyższym numerem rozstawienia, od początku turnieju miała liczyć się w walce o najwyższe cele. Holender przyjechał pod Grodzisk Mazowiecki wyłącznie dla zawodów gry podwójnej. Matuszewski, któremu w ostatnich miesiącach pomaga Mariusz Fyrstenberg, trzeci raz w sezonie wygrał turniej tej rangi i umocni swoją pozycję w czwartej setce deblowego rankingu ATP.", "Polsko-holenderski duet wygrał pierwszego seta, a w drugim osiągnął przewagę 5:2 z dwoma przełamaniami. Rywale z Brazylii Pedro Sakamoto i Gilbert Soraes Klier Junior nieoczekiwanie doprowadzili do stanu 5:5 i na korcie zrobiło się nerwowo. Na szczęście, kolejny gem był popisowy w wykonaniu Hermansa. Jego znakomite returny pozwoliły znów przełamać serwis rywali i chwilę później przypieczętować sukces wynikiem 6:4, 7:5.", "– Wraz z moim partnerem przyjechaliśmy tu po zwycięstwo. To nasz pierwszy wspólny turniej i dobrze było zakończyć go tytułem. Znaliśmy swoje mocne i słabe strony, więc łatwiej było nam nawiązać nić porozumienia – powiedział 23-letni reprezentant Polski.", "Rywalizację singlistów podsumował mecz dwóch zawodników, których niebawem regularnie będziemy oglądać w transmisjach telewizyjnych. Juniorski mistrz Wimbledonu sprzed dwóch lat Shintaro Mochizuki, który w półfinale wyeliminował Pawła Ciasia w meczu o tytuł uległ 21-letniemu Zsomborowi Pirosowi 3:6, 6:7. Węgier był bezsprzecznie najbardziej żywiołowo reagującym zawodnikiem Kozerki Open. Po ostatniej piłce upadł na kort wzorem najlepszych tenisistów wygrywających turnieje wielkoszlemowe. To największy sukces Pirosa w zawodowej karierze. Dla 18-letniego Japończyka, który podczas finałów Nitto ATP Finals 2019 pełnił rolę sparingpartnera samego Rogera Federera, tydzień w Kozerkach także był bardzo udany.", "– Czuję niedosyt, ponieważ w drugim secie odniosłem wrażenie, że Japończyk snuje się na nogach i przeżywa kryzys. W trzecim secie znów grał ofensywnie, a ja w ważnych momentach z niewiadomych przyczyn nie ryzykowałem. Jego główną bronią jest bekhend po linii oraz bardzo dokładny serwis – skomentował grę Mochizukiego Ciaś.", "Od poniedziałku cykl LOTOS PZT Polish Tour – Narodowy Puchar Polski przenosi się do Gdyni oraz Radomia, gdzie równolegle rozgrywane będą dwa turnieje (ITF M15 w Gdyni oraz ITF W25 w Radomiu).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Ciaś zagra o finał!", "date": "\n\t\t\t\t\t\t\t\t\t\t7 sierpnia, 2021\t\t\t\t\t", "text": [" Tomasz Dobiecki", "– Może od początku nie do końca komfortowo się czułem. Może trochę miękki kort po  deszczowym dniu, więc czasem piłka się krzywo gdzieś odbijała. Trochę lepiej sobie z tym wszystkim radziłem, bo widać było, że przeciwnik miał w nogach przedpołudniowy mecz drugiej rundy. Szukał gdzieś powietrza, lało się z niego, choć dziś nie było aż tak gorąco – powiedział Ciaś.", "– Pamiętajmy, że między meczami przerwa wcale nie jest zbyt długa. Nie można zjeść porządnego posiłku, bo nie zdążymy go strawić i będziemy ciężcy na korcie. Ale też to trudne dla głowy, bo on choćby miał bardzo trudnego przeciwnika, więc grało mu się ze mną ciężko nie tylko mentalnie, ale i fizycznie. Ja miałem szczęście, bo udało mi się dokończyć mecz drugiej rundy w czwartek po południu, przed deszczem. A wczoraj, jak cały dzień padało, ja mogłem trochę odpocząć i sobie tylko trochę potrenować przed meczem – dodał.", "W niedzielę przed południem rywalem 27-letniego Ciasia w półfinale będzie Shintaro Mochizuki, rozstawiony z numerem „ósmym”. Japończyk to juniorski mistrz Wimbledonu sprzed dwóch lat", "– Z tym zawodnikiem graliśmy w ubiegłym tygodniu w finale debla w Hiszpanii. Widać, że Japończyk wie na czym polega tenis. Jest zawodnikiem kompletnym i nasz niedzielny mecz będzie bardzo ciekawy – ocenił przeciwnika Ciaś.", "Sobota jest bardzo intensywnym dniem, po piątkowych opadach deszczu, które całkowicie sparaliżowały plan gier. Dlatego dzisiaj dokańczane były najpierw mecze drugiej rundy, a potem ruszyły ćwierćfinały. Po południu rozegrane zostaną jeszcze ćwierćfinały debla i być może półfinały gry podwójnej.", "W przedpołudniowych spotkaniach sporą niespodziankę sprawił Maciej Rajski eliminując rozstawionego z numerem trzecim Argentyńczyka Facundo Diaza-Acostę 4:6, 6:1, 6:4. Po regulaminowej przerwie na odpoczynek Polak ponownie wyszedł na kort, tym razem przeciwko Shintaro Mochizukiemu, jednak skreczował przy stanie 0:6, 2:1 z powodu dolegliwości żołądkowych.", "– Niestety dosyć intensywnie zaczął mnie boleć brzuch i im dłużej grałem, tym było to bardziej uciążliwe. Nie mogłem kontynuować gry i musiałem zejść z kortu. W pitek musiałem się czymś zatruć, bo w nocy wymiotowałem. W sumie dziwne, że przetrwałem dzisiaj pierwszy mecz – tłumaczył 30-letni Rajski.", "W drugim półfinale spotkają się rozstawiony z numerem „drugim” Węgier Zsombor Piros oraz Czech David Poljak. Po regulaminowej przerwie, w niedzielę rozegrany zostanie też finał turnieju Kozerki Open 2021.", ":", "Zsombor Piros (Węgry, 2) – Toby Kodat (USA) 6:4, 7:5", "David Poljak (Czechy, 7) – Adam Pavlasek (Czechy) 4:6, 7:6 (7-5), 6:1", "Shintaro Mochizuki (Japonia, 8) – Maciej Rajski (Polska) 6:0, 1:2 – krecz Rajskiego", "Paweł Ciaś (Polska) – Ilija Biełoborodko (Ukraina) 6:2, 6:3", ":", "Ciaś – Mochizuki", "Poljak – Piros", "Fot. Materiały prasowe LOTOS PZT Polish Cup", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Duży sukces Fręch, finał Piter", "date": "\n\t\t\t\t\t\t\t\t\t\t9 sierpnia, 2021\t\t\t\t\t", "text": [": Tomasz Dobiecki", "W Concorde (pula nagród 115 tys. dol.) Fręch udanie rozpoczęła starty w Stanach Zjednoczonych, które doprowadzą ją do występu w eliminacjach wielkoszlemowego US Open. Już na otwarcie wyeliminowała byłą 38. tenisistkę świata Kanadyjkę Rebekę Marino 6:3, 7:6 (7-4), a w drugim meczu rozstawioną z numerem dziewiątym Australijkę Storm Sanders 6:3,", "6:2.", "Przetrwała też dramatyczny ćwierćfinał, bowiem zanim pokonała Amerykankę Katrinę Scott 6:4, 4:6, 7:5, wyszła zwycięsko ze stanu 2:5 w decydującym secie, broniąc po drodze dwa meczbole. Do finału awansowała po wygranej z Rosjanką Wierą Zwonariewą 7:5, 6:3, w nim ograła 6:3, 7:6 (7-4) Meksykankę Renatę Zarazuę.", "Natomiast w imprezie WTA 250 rumuńskiej Kluż-Napoce (pula nagród 235 23o dol.) Katarzyna Piter i Egipcjanka z Egipcjanką Mayar Sherif przegrały walkę o tytuł z Rosjanką Nateli Dżałamidze i Słowenką Kai Juvan 3:6, 4:6. Wcześniej bez straty seta pokonały kolejno: Serbkę Aleksandrę Krunic i Białorusinkę Lidię Marozawą (nr 2.) 7:5, 6:4, Katarzynę Kawę i Czeszkę Renatę Voracovą 6:2, 6:4, a w półfinale Węgierkę Annę Bondar i Norweżkę Ulrikke Eikeri 7:6 (7-2), 6:3.", "Wcześniej Kawa i Voracova wygrały z Rumunką Eleną Bogdan i Bułgarką Isabellą Shinikovą 6:1, 7:6 (7-5). Natomiast w pierwszej rundzie nie powiodło się Alicji Rosolskiej i Słowaczce Viktorii Kuzmovej (nr 1.) – porażka z Rosjanką Alexandrą Panovą i Niemką Julią Wachaczyk 2:6, 2:6. W singlu Kawa wygrała z Rumunką Brianą Szabo 6:2, 6:1, ale w walce o ćwierćfinał uległa Czeszce Kristynie Pliskovej 4:6, 4:6.", "Najwyżej rozstawiony debel Piotr Matuszewski (LOTOS PZT Team) i Holender Mats Hermans zwyciężyli w turnieju ITF M25 – Kozerki Open 2021 (pula nagród 25 tys. dol.), zaliczanym do cyklu LOTOS PZT Polish Tour. Natomiast w Kozerki Open 2021 w singlu triumfował Węgier Zsombor Piros, a z Polaków najlepiej spisał się Paweł Ciaś, osiągając półfinał. Rundę wcześniej odpadł Maciej Rajski.", "W challengerze ATP w Libercu (pula nagród 44 820 dol.) do ćwierćfinału singla dotarł Kamil Majchrzak (nr 3.), po zwycięstwach nad Kazachem Dmitrijem Popko 6:2, 6:3 i Egipcjaninem Mohamedem Safwatą 6:2, 6:2. Jednak później zawodnik LOTOS PZT Team musiał uznać wyższość Słowaka Alexa Molcana 6:7 (3-7), 3:6.", "Duet Majchrzak i Karol Drzewiecki pokonał Czechów Lubomira Majsajdra i Martina Zahradkę 6:2, 6:1, a także Brazylijczyka Fernando Romboliego i Hiszpana Davida Vegę Hernandeza (nr 2.) 7:6 (10-8), 7:6 (8-6), jednak w półfinale Polacy przegrali z Czechem Romanem Jebavym i Słowakiem Igorem Zelenayem (nr 3). 3:6, 6:7 (6-8).", "W turnieju WTA 500 w San Jose (pula nagród 565 530 dol.) rywalizowała Magda Linette, która okazała się lepsza od Holenderki Lesley Pattinamy-Kerkhove 6:3, 6:3 i Chorwatki Petry Martic 7:5, 7:6 (7-5), ale w ćwierćfinale nie sprostała Rosjance Darii Kasatkinie 4:6, 6:3, 4:6.", "Jednocześnie z Kozerki Open, rozgrywano inny turniej zaliczany do LOTOS PZT Polish Tour, imprezę rangi ITF W25 – Futures LOTOS Solano Bydgoszcz Cup (pula nagród 25 tys. dol.). Z czterech Polek w głównej drabince", "jedna rundę przeszła w singlu tylko Martyna Kubka (LOTOS PZT Team), a zwycięstwo odniosła w imprezie Niemka Nastasja Mariana Schunk. Najlepsze w deblu okazały się Brazylijka Carolina Alves i Białorusinka Iryna Szymanowicz.", "Obecny tydzień przyniesie dwa kolejne turnieje zaliczane do LOTOS PZT Polish Team: kobiecy ITF W25 Lotos Radom Cup (z pulą nagród 25 tys. dol.) oraz męski ITF M15 Uni-Logistics Gdynia Open (pula nagród 15 tys. dol.).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Kwaśniewski: Uderzanie rakietą to nie wszystko", "date": "\n\t\t\t\t\t\t\t\t\t\t10 sierpnia, 2021\t\t\t\t\t", "text": ["– Stanowisko head coach’a pełnię od września 2020 roku. Od tego czasu, razem z pozostałymi trenerami działającymi w Śląskim Centrum Tenisa, wypracowujemy jednolitą koncepcję szkoleniową, nastawioną na ścisłą współpracę między trenerami. Niezależnie od pracy wewnątrz klubu, zainaugurowaliśmy również działania do szeroko pojętej współpracy z innymi ośrodkami, nastawionej na wymianę doświadczeń i myśli szkoleniowej.", "– Chcemy maksymalnie rozwinąć potencjał zawodników, których obecnie mamy w klubie. Tak jak wspomniałem, budujemy wspólny system szkoleniowy, tak aby każdy z trenerów świadomie współtworzył ścieżkę sportowego i mentalnego rozwoju swojego podopiecznego. Zależy nam, aby równolegle do rozwoju samych umiejętności tenisowych, duży nacisk położyć na przygotowanie motoryczne zawodników, które często jest zaniedbywanym aspektem rozwoju młodego sportowca. Uderzanie rakietą to nie wszystko. Zawodnik musi być przygotowany atletycznie i motorycznie, aby zwiększyć swoją wszechstronność i elastyczność ruchową.", "– Pomimo przeciwności związanych z sytuacją epidemiczną na świecie przeprowadziliśmy konsultacje trenerskie z zawodnikami i zawodniczkami z całej Polski. Oczywiście wpisując się w obowiązujące przepisy i przy zachowaniu surowych restrykcji sanitarnych. Idąc tym tropem, w celu powiększania naszej tenisowej społeczności, wymiany doświadczeń i wzmocnienia u zawodników konkretnych umiejętności, jako Śląskie Centrum Tenisa będziemy cyklicznie organizować weekendowe konsultacje dla zawodników. Jesteśmy nastawieni na współpracę z innymi klubami i trenerami, ponieważ wszyscy uważamy, że to właściwa droga rozwoju, zarówno dla zawodników, jak i trenerów. Izolowanie się już nie działa i po prostu wyszło z mody.", "– Wprowadzamy system szkolenia oparty na makro i mikro cyklach treningowych. Są one uzależnione od wieku oraz zaawansowania zawodników. Mimo elementów pracy w zespole, każdy z tenisistów ma zindywidualizowany program szkolenia, uwzględniający jego cechy osobowe i cele stawiane na dany sezon.", "– Nie może być inaczej. Śląskie Centrum Tenisa to nowoczesny, prężnie działający klub, posiadający doświadczony zespół trenerski z dużym potencjałem. Zdolności organizacyjne osób w nim działających umożliwiły nam sprawne zorganizowanie dużych imprez sportowych, takich jak mistrzostwa Polski czy turnieje ITF Juniors. Wszystkich miłośników tenisa zapraszamy do Pszczyny. Tutaj tenis oddycha pełną piersią.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bydgoszcz. Szalony mecz Kubki – znakomity początek, bolesna porażka", "date": "\n\t\t\t\t\t\t\t\t\t\t5 sierpnia, 2021\t\t\t\t\t", "text": ["O dziwo to Polka w mecz weszła zdecydowanie lepiej. Grała odważnie, atakowała zwłaszcza drugie podanie rywalki, uderzała mocno pod końcową linię i była przy tym konsekwentna i precyzyjna. Najwyraźniej takie podejście do pojedynku zbiło z tropu faworytkę, bowiem po kilkunastu minutach zrobiło się 3:0 z podwójną stratą podania. I nawet porażka przy serwisie Kubki w 4-ym gemie nie zmieniła oblicza pojedynku. Prisacariu kompletnie bezradna słabo poruszała się po korcie, traciła z każdą wymianą ochotę do przedłużania seta. Polka wygrała 6:1, dając nadzieję, że przygoda z turniejem nie zakończy się na II rundzie.", "Co prawda przed drugą partią Rumunka na długo opuściła kort, a po powrocie otrzymała ostrzeżenie od sędziego za nieprzepisowe konsultacje z trenerem, jednak i to Martyny z uderzenia nie wytrąciło. Nadal odważnie, nadal pod końcową linię posyłała płaskie piłki i miała w starciu inicjatywę. Przy stanie 2:1 przy podaniu rywalki Polka wypracowała sobie 3-y piłki na kolejne przełamanie. I w tym właśnie momencie przyszedł niespodziewany kryzys. Kubka przegrała 9 punktów z rzędu co zamknęło drogę do breaka, i doprowadziło do konieczności obrony w podobnej sytuacji. Tym razem jeszcze się udało, ale Rumunka poczuła szansę w meczu, zaczęła biegać i wywierać większą niż do tej pory presję. Poprawiła też podanie – przez co nasza tenisistka nie mogła już tak swobodnie returnem zdobywać przewagi. Zacięty sety zakończył się dopiero w 10-tym gemie – Prisacariu przełamała Polkę i wygrała 6:4.", "Decydująca partia była już jednostronnym widowiskiem. Rumunka naciskała, Polka kilka razy uderzyła mocno, ale obok linii bocznej boiska. Niby gemy wydawały się wyrównane, ale wygrywała je praktycznie już tylko faworytka – wyniki 6:1 i w meczu 2:1 Rumunki mówi sam za siebie.", "– Świetnie rozpoczęłam ten mecz, wychodziło mi praktycznie wszystko. Później grała mi się coraz trudniej, Rumunka poprawiła nie tylko serwis, ale też mocniej i precyzyjniej posyłała na moją stronę piłki. W trzecim secie praktycznie mnie odcięło – na gorąco po meczu komentowała Polka.", "Z rozstawionych tenisistek w turnieju pozostały już tylko dwie – jedynka i dwójka. Obie jednak o ćwierćfinał walczyły w ponad 2-godzinnych pojedynkach. Niemka Katharina Gerlach (1) po najpiękniejszym meczu dnia złamała chyba najlepiej technicznie wyszkoloną zawodniczkę imprezy Kolumbijkę Yulianę Lizarazo 3:6, 6:3, 6:4. Z kolei Rosjanka Anastasia Zakharova (2) wytrzymała napór Białorusinki Shymanovich i po porażce w pierwszym secie do 2, kolejne partie wygrała do 3 i 4. Za to turniejowa trójka Słowenka Dalila Jakupović nie znalazła recepty na grę filigranowej 19-letniej leworęcznej Francuski Carole Monnet – ulegając w dwóch setach 3:6, 4:6. Jej los podzieliła też rozstawiona z 5 Czeszka Miriam Kolodziejova, przegrywając w trzech partiach z rodaczką Terezą Smitakovą 7:5, 4:6, 2:6. Początek piątkowych spotkań ćwierćfinałowych o godzinie 10.", "W piątkowych ćwierćfinałach zmierzą się:", "Tereza Smitakowa (Czechy) – Anastasia Zakharova (Rosja, nr 2)", "Katharina Gerlach (Niemcy, nr 1) – Nina Potocnik (Słowenia)", "Nastasja Mariana Schunk (Niemcy) – Andrea Prisacariu (Rumunia)", "Carole Monnet (Francja) – Darya Astakhova (Rosja)", "Tekst i zdjęcia: Materiały prasowe LOTOS PZT Polish Cup", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Pewny awans Kaśnikowskiego", "date": "\n\t\t\t\t\t\t\t\t\t\t4 sierpnia, 2021\t\t\t\t\t", "text": [": Tomasz Dobiecki", "Początek pojedynku był trochę nerwowy, doszło do obustronnych przełamań serwisów, ale potem, od stanu 2:0 Polak zdobył siedem kolejnych gemów. Najpierw rozstrzygnął na swoją korzyść pierwsza partię, a w drugiej od razu odskoczył rywalowi na 3:0.", "Dopiero wtedy Ukrainiec zdołał przerwać zwycięską serię rywala, utrzymując własny serwis, dopiero po raz drugi w tym meczu na 1:3. I znowu zrobiło się trochę nerwowo, bo po niewykorzystanych okazjach Kaśnikowskiego na 4:1, na tablicy pojawił się chwilę później wynik 3:3.", "Jednak zawodnik LOTOS PZT Team znowu złapał właściwy rytm wymian i przyspieszył ich tempo. Wygrał swoje podanie w siódmym gemie, a następnie przełamał przeciwnika.", "Uczestnicy Kozerki Open 2021 musieli wykazać się wielką cierpliwością, bowiem długo czekali na rozpoczęcie pierwszych środowych meczów. Od rana realizację zaplanowanego na godz. 11.00 startu spotkań uniemożliwiały ulewne opady deszczu. Gdy ustały przed godz. 16, udało się szybko dwa korty przygotować do gry i na jeden z nich mógł wyjść Kaśnikowski.", "– Takie oczekiwanie na poprawę pogody jest bardzo męczące, najbardziej psychicznie. Ciężko jest coś zaplanować i jakoś rozsądnie spędzić czas, gdy nie wiadomo do końca kiedy będzie się trzeba rozgrzewać, albo czy w ogóle uda się zagrać mecz. Ale wiadomo, że wszyscy jesteśmy w tej samej sytuacji, więc taka sytuacja wpływa na wszystkich tak samo – powiedział zawodnik LOTOS PZT Team.", "– Cieszę się, że pomimo tego zmieszania, udało mi się  dobrze wejść w mecz. Kort był miękki i ciężki po deszczu, ale kontrolowałem kierunki piłek i narzucałem mu swoje tempo wymian. Widziałem, że on trochę gorzej radził sobie z tymi warunkami, więc cały czas wywierałem presję, żeby utrudnić mu złapanie właściwego rytmu gry. Jestem zadowolony z tego meczu i awansu. Liczę na dobry wynik tutaj w Kozerkach – dodał.", "Francuski supervisor z ramienia ITF Yan Kuszak postanowił rozegrać przed wieczorem sześć – z dziesięciu planowanych początkowo – spotkań pierwszej rundy (sześć rozegrano we wtorek).", "Po Kaśnikowskim na kort wyszedł Maciej Rajski, który wygrał pewnie z Czechem Vojtechem Vlkovskym 6:0, 6:3. Polak zdobył pierwsze 10 gemów w meczu, a pierwszego stracił dopiero przy 4:0 w drugim secie. Chwilę później wyszedł na 5:1, zanim zakończył tę partię wynikiem 6:3.", "Zapadające ciemności przerwały za to spotkanie Szymona Kielana z rozstawionym z numerem siódmym Czechem Davidem Poljakiem, po tym jak rywal wygrał pierwszego seta 7:5.", "W czwartek pierwsze mecze od godz. 9.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Radom i Gdynia – nowe miasta na trasie LOTOS PZT Polish Tour", "date": "\n\t\t\t\t\t\t\t\t\t\t4 sierpnia, 2021\t\t\t\t\t", "text": [": Tomasz Dobiecki", "W Lotos Radom Cup z „dzikimi kartami” przyznanymi przez Polski Związek Tenisowy wystąpią cztery Polki: Martyna Kubka, Weronika Baszak (obie LOTOS PZT Team), Anna Hertel i Wiktoria Rutkowska (na zdjęciu). Trzy kolejne, ale do eliminacji trafiły do: Julii Oczachowskiej, Zuzanny Bednarz i Weroniki Foryś.", "– Pozostałe cztery „dzikie karty” do eliminacji, którymi dysponowaliśmy jako organizator turnieju, postanowiliśmy przyznać Aleksandrze Buczyńskiej, Karolinie Jaśkiewicz, Alicji Formelli oraz naszej utalentowanej juniorce Karolinie Gołdzie, trenującej w Akademii Tenisowej Masters Radom. Przed rozpoczęciem imprezy poznamy jeszcze pary, które otrzymają „dzikie karty” do głównej drabinki gry podwójnej – powiedział Jan Błaszczyk, dyrektor LOTOS Radom Cup.", "Warto podkreślić, że korty MOSiR w Radomiu będą w tym roku gościć dwa ważne tenisowe wydarzenia, bowiem już 5  września – podobnie jak w innych 13 miastach w kraju – odbędzie się tam piknik rodzinny w ramach IV już edycji Narodowego Dnia Tenisa. Dwie pierwsze były na Stadionie Narodowym w Warszawie, ale przed rokiem zmieniono formułę ze względu na sytuację epidemiologiczną i odbył się on w 10 miastach.", "Na ostatnią prostą weszły przygotowania do imprezy ITF M15 w Gdyni, która – podobnie jak Radom – zadebiutuje w kalendarzu LOTOS PZT Polish Tour. Tegoroczna, trzecia już edycja cyklu, składa się z 13 turniejów, w tym 11 międzynarodowych, a odwiedzi w sumie dziewięć miast.", "W tym roku po dwie imprezy (ITF-y 25 kobiet i mężczyzn) odbyły się w tym samym terminie na obiekcie Olimpijski Club we Wrocławiu. Natomiast na kortach Akademii Tenisowej „Tenis Kozerki” w ubiegłym tygodniu rozegrano największy kobiecy turniej w cyklu ITF W60 – Kozerki Open (z pulą nagród 60 tys. dol.), zaś we wtorek rozpoczął się męski Kozerki Open o randze ITF M25 (z pulą nagród 25 tys. dol.).", "Uni-Logistics Gdynia Open zadebiutuje w kalendarzu LOTOS PZT Polish Tour, jako impreza najniższej rangi w cyklu ITF z pulą nagród 15 tys. dol. Turniej główny rozpocznie się w najbliższy wtorek, a potrwa do niedzieli, 15 sierpnia.", "– Z trzech „dzikich kart” przyznanych przez Polski Związek Tenisowy skorzystają Wojciech Marek, Michał Mikuła i Martyn Pawelski. Natomiast czwartą, należącą do Arki Gdynia, już wcześniej wywalczył sobie Paweł Safuryn, wygrywając wojewódzki turniej kwalifikacyjny, w którym nagrodą główną byłą właśnie „dzika karta” do głównej drabinki. A wicemistrz województwa, Jacek Nawój, zagra dzięki podobnej przepustce w eliminacjach. Pozostałe trzy „dzikie karty” do kwalifikacji rozdysponujemy podczas sobotniej weryfikacji uczestników już na miejscu – powiedział Radosław Szymanik, dyrektor gdyńskiego turnieju.", "Polski Związek Tenisowy „dzikimi kartami” do eliminacji obdarował: Jaszę Szajrycha, Szymona Kielana, Olafa Pieczkowskiego i Filipa Pieczonkę. Jedyną niewiadomą, podobnie jak w przypadku Radomia, przepustki do rywalizacji deblowej – dwie od PZT i jedna od organizatorów.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Ciaś zawalczy o półfinał", "date": "\n\t\t\t\t\t\t\t\t\t\t5 sierpnia, 2021\t\t\t\t\t", "text": [": Tomasz Dobiecki", "Ciaś w dwóch meczach singlowych w Grodzisku Mazowieckim nie stracił seta, a w czwartkowym spotkaniu drugiej rundy okazał się lepszy od Austriaka Philipa Bachmaiera 7:6 (7-3), 6:1.", "– Staram się poprawić mocno swój ranking, więc cieszy mnie, że mam możliwość startu w turniejach rozgrywanych w Polsce. Nie da się ukryć, że jest to okazja do walki o punkty i premie finansowe przy w miarę niedużych wydatkach. Jeśli się jedzie na 2-3 turnieje za granicę, to zwykle koszty przerastają zarobione na korcie kwoty. Przynajmniej na tym poziomie, czyli w turniejach ITF, tak właśnie jest. Dlatego LOTOS PZT Polish Tour jest dla mnie dobrym rozwiązaniem, bo daje kilka możliwości gry w Polsce – powiedział 27-letni tenisista.", "– Teraz jestem w Kozerkach i liczę tu na naprawdę dobry wynik, bo on też może mi otworzyć szansę na grę w kolejnej imprezie z tego cyklu w Gdyni. Na razie jestem tam w eliminacjach i nie wiadomo, czy z obecnym rankingiem uda mi się wskoczyć do głównej drabinki bez konieczności gry w kwalifikacjach. Ale jeśli tutaj dojdę do sobotniego półfinału to", "możliwe jest, że załapię się na jedno z dwóch miejsc w Gdyni zarezerwowanych dla zawodników, którzy wskutek dobrego wyniku nie mogli na czas dotrzeć na eliminację, Ale staram się nie wybiegać w przyszłość, teraz przede mną ćwierćfinał i mam zamiar zrobić wszystko, żeby go wygrać – dodał.", "Na pewno Ciasiowi szczęście sprzyja, bo zdążył odnieść zwycięstwo w drugiej rundzie zanim na dobre się rozpadało. Deszcz przerwał mecz Macieja Rajskiego z rozstawionym z numerem „trzecim” Argentyńczykiem Facundo Diazem-Acostą, przy stanie 3:2 w pierwszym secie. Wznowią oni rywalizację w piątek o godzinie 9.", "Podobnie rozstawiony z numerem „czwartym” Daniel Michalski i Czech Adam Pavlasek. Zawodnik LOTOS PZT Team jest w trudnej sytuacji, bowiem jego pojedynek przełożono na następny dzień przy stanie 5:7, 4:5. Mocno trzymamy kciuki, żeby rano odwrócił losy meczu! Zaraz po nich na kort wyjdzie, również w drugie rundzie, Michał Dembek, a jego rywalem będzie inny Czech David Poljak (nr 7.).", "Do ćwierćfinału nie udało się awansować Maksowi Kaśnikowskiemu, startującemu w Grodzisku Mazowieckim z „dziką kartą” przyznaną przez Polski Związek Tenisowy. Tenisista LOTOS PZT Team, jeden z najbardziej utytułowanych polskich juniorów, po blisko trzygodzinnej walce przegrał z turniejową „dwójką – Węgrem Zsomborem Pirosem 4:6, 7:6 (7-4), 6:7 (3-7).", "– Porażki zawsze bolą, a szczególnie gdy mecz jest tak równy i zacięty dosłownie do ostatniej piłki, jak dzisiaj. Mogę być zadowolony ze swojej gry, bo rywal jest ode mnie o wiele wyżej w rankingu, ale zostaje niedosyt, że wszystko mogło pójść jednak w drugą stronę. Szkoda, że tak się nie stało, ale muszę wyciągnąć wnioski i iść dalej. Przede mną kolejne starty i mecze, więc będę miał kolejne okazje do walki o punkty w następnych turniejach LOTOS PZT Polish Tour – powiedział 18-letni Kaśnikowski.", "Oprócz Ciasia, do ćwierćfinałów singla w Kozerki Open 2021 dotarli jak na razie tylko Japończyk Shintaro Mochizuki (nr 8.) oraz Piros, pogromca Kaśnikowskiego, a wszyscy trzej czekają na wyłonienie kolejnych rywali. Na piątek został też przeniesiony komplet spotkań 1/4 finału gry podwójnej.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Yann Wójcik: Związałem swoją przyszłość z Polską", "date": "\n\t\t\t\t\t\t\t\t\t\t6 sierpnia, 2021\t\t\t\t\t", "text": ["Mama Yanna jest Polką, a tata obywatelem Szwajcarii. – Język francuski to mój, obok polskiego, język ojczysty. Dużą część swojego sportowego życia spędziłem w Genewie, w Szwajcarii. Wiele turniejów rozegrałem również we Francji. To właśnie wokół tych dwóch krajów skupiało się moje sportowe życie. Od dłuższego już jednak czasu mieszkam na stałe w Polsce i to właśnie z tym krajem związałem swoją przyszłość – dodaje.", "– Moje dotychczasowe najwyższe miejsca rankingowe to czwarta lokata w Polsce według listy PZT w singlu, a także 1.078 miejsce w rankingu ATP w grze pojedynczej i 675 pozycja ATP w grze podwójnej. Jak do tej pory w mojej karierze juniorskiej i seniorskiej zdobyłem 57 tytułów singlowych i deblowych. Największymi osiągnięciami w grze pojedynczej są dwa finały młodzieżowych mistrzostw Polski, dwa brązowe medale na mistrzostwach Polski seniorów oraz ćwierćfinał turnieju ITF Futures, z pulą nagród 15 tysięcy dolarów – wylicza tenisista.", "– W grze podwójnej mogę pochwalić się tytułem mistrza Polski seniorów, zdobytym w marcu tego roku, tytułem młodzieżowego mistrza Polski z roku 2019, srebrnym medalem mistrzostw Polski seniorów, dwoma półfinałami młodzieżowych mistrzostw kraju, brązowym medalem mistrzostw Polski seniorów oraz pięcioma tytułami mistrzowskimi w turniejach ITF Futures z pulą nagród 15 tysięcy dolarów – dodaje.", "– Kocham tenis, a moim marzeniem jest dołączenie do czołówki światowej i regularna gra w turniejach wielkoszlemowych. Moje mocne strony to serwis i forehand. Jestem leworęczny, co na korcie często stanowi atut. Od stycznia 2021 roku związałem się z Akademią Tenisową Tenis Kozerki i jestem również zawodnikiem CKT Grodzisk Mazowiecki. Moim trenerem prowadzącym jest Jakub Ulczyński, a za przygotowanie motoryczne odpowiada Anna Szymańska. Wierzę, że połączenie ciężkiej pracy i determinacji z możliwościami treningowo-startowymi, które daje stale rozwijająca się Akademia przyniosą pożądany efekt, i że razem będziemy odnosić kolejne sukcesy.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open. Finał debla nie dla Drzewieckiego, w niedzielę Miralles kontra Lehecka", "date": "\n\t\t\t\t\t\t\t\t\t\t31 lipca, 2021\t\t\t\t\t", "text": ["Do tej pory znacznie częściej w grze podwójnej niż w singlu do finałowych zmagań Poznań Open docierali Polacy i tak też stało się w tegorocznej edycji. Miejscową publiczność uradowało to tym bardziej, że dokonał tego trenujący w stolicy Wielkopolski Karol Drzewiecki, który tym razem zdecydował się wystąpić z Australijczykiem Aleksandarem Vukiciem, co okazało się świetnym wyborem. Najtrudniejszy na ich drodze do finału był ćwierćfinał, który rozstrzygnęli na swoją korzyść po super tie-breaku wygranym nad Francuzami Maximem Janvierem i Enzo Concaudem. W finale musieli jednak uznać wyższość rywali z Czech.", "– Przez cały tydzień graliśmy wspólnie bardzo dobry tenis, co przełożyło się na zwycięstwo w turnieju. Co prawda w drugim secie mieliśmy chwilę słabości i nie graliśmy zbyt dobrze, ale wszystko skończyło się dla nas świetnie – powiedział po zwycięstwie uradowany Lehecka, który niedzielę może w Parku Tenisowym Olimpia ustrzelić dublet. ", "Rozstawiony z „jedynką” Hiszpan Miralles przegrywał już 1:6, 1:4, ale zdołał pokonać Dmitrija Popko po prawie trzygodzinnej batalii.", "Obaj tenisiści nierówno rozpoczęli spotkanie i pierwsze trzy gemy wędrowały na konto returnujących. Jako pierwszy serwis utrzymał Popko, obejmując prowadzenie 3:1. Kazach nie przegrał już w tym secie gema, a zawdzięczał to głównie solidnej grze z końca kortu i dużej liczbie błędów Zapaty Mirallesa. Hiszpan w końcówce partii zaczął się bardzo spieszyć i okazywał zdenerwowanie. Tym samym po 30 minutach Kazach wyszedł na prowadzenie 6:1.", "Na początku drugiej odsłony to nadal zawodnik rozstawiony z „siódemką” miał kontrolę nad spotkaniem. 24-latek z Walencji nie mógł znaleźć odpowiedniego rytmu gry, często się mylił i nie pomagał mu też serwis. Popko natomiast kontynuował solidną grę i objął prowadzenie 4:1. Następnie Kazach miał dwie piłki na 5:1, ale wówczas wybronił się Zapata Miralles, który zaczynał grać nieco spokojniej i częściej utrzymywał piłkę w korcie. Był to zwrot akcji w całym meczu, gdyż potem Hiszpan wyrównał na 4:4. Jego gra znacznie się poprawiła, był bardziej regularny i mógł liczyć na własne podanie. W jedenastym gemie kolejny raz przełamał Popko i zapisał drugą partię 7:5 na swoje konto.", "Trzeci set dostarczył kibicom jeszcze więcej emocji, choć jego początek tego nie zapowiadał. Zapata Miralles już w pierwszym gemie uzyskał breaka i teraz to on dominował na korcie. Hiszpan wyszedł na prowadzenie 5:2 i wydawało się, że zakończenie to tylko kwestia czasu. Wtedy jednak powrót do meczu rozpoczął Popko. Przy stanie 3:5 obronił dwie piłki meczowe, a następnie wyrównał na po pięć. Widać było, że Hiszpan bardziej walczy ze sobą niż z przeciwnikiem. Kazach nie wykorzystał jednak słabszego momentu turniejowej „jedynki” i przegrał kolejne dwa gemy, a tym samym całe spotkanie.", "– To był ciężki mecz, nie grałem dobrze. Czułem się źle podczas pojedynku. Jestem zły z powodu swojej gry. Muszę poprawić moją mentalność na korcie – podsumował Zapata Miralles. Hiszpan powalczy o drugi tytuł challengerowy w tym roku. Jego finałowym przeciwnikiem w niedzielę w samo południe na korcie centralnym Parku Tenisowego Olimpia będzie Jiri Lehecka. – Wiem, że wygrał w zeszłym tygodniu w Tampere. Grał dobrze w tym tygodniu z wieloma dobrymi zawodnikami. Czeka mnie jutro trudny mecz, bo on gra agresywnie. Muszę pozostać szybki i stać pewnie na nogach – zakończył Hiszpan.", "Jiri Lehecka tuż po wygraniu w fińskim Tampere awansował do drugiego z rzędu finału challengera ATP. W półfinale tegorocznego turnieju gry pojedynczej Poznań Open pochodzący z czeskiej Mlady Boleslav 19-latek pokonał rok starszego od siebie kwalifikanta z Rosji Aleksandra Szewczenkę 6:4, 6:2.", "Pierwszy z rozgrywanych w sobotę na korcie centralnym półfinałów tegorocznego turnieju singlistów stał pod znakiem młodości. Oto bowiem zaledwie 19-letni Czech Jiri Lehecka, który we wcześniejszych zmaganiach rozprawił się m. in z turniejową „dwójką” Boticem van de Zandschulpem, stanął przed szansą awansu do swojego drugiego finału turnieju rangi ATP Challenger z rzędu (wcześniej wygrał w fińskim Tampere). Jego przeciwnik, rok starszy od niego Rosjanin Aleksander Szewczenko póki co nie może pochwalić się podobnymi osiągnięciami, jego droga do półfinału również była jednak niezwykle imponująca, szczególnie że jest to dla niego debiut w imprezie tej rangi. Tenisista z Rostowa nad Donem przebił się do drabinki głównej z eliminacji, by później ograć m.in rozstawionego z numerem piątym rodaka Lehecki i jego partnera z turnieju deblowego, Zdenka Kolara.", "Pierwsze cztery gemy stały pod znakiem solidnej i równej gry ze strony obu młodych tenisistów. Dzięki mocnemu serwisowi oraz zaciętej walce przy wymianach ze strony zarówno Lehecki jak i Szewczenki oglądaliśmy wyrównany pojedynek „cios za cios”. W piątym gemie pierwszemu z nich udało się jednak przełamać podanie przeciwnika. Później tenisista z Czech kontrolował swoją przewagę aż do końca seta, choć w ostatnim gemie Szewczenko był nawet bliski uzyskania przełamania powrotnego. Ostatecznie jednak Lehecka wygrał na przewagi, triumfując w całej partii 6:4.", "Początek drugiego seta to była zdecydowana dominacja młodego Czecha, który dwukrotnie przełamał swojego rywala w pierwszych trzech gemach, zaliczając serię dziesięciu wygranych punktów z rzędu. Co prawda, Szewczenko zdołał jeszcze potem zaliczyć jedno przełamanie, jednak od razu po tym Lehecka odpowiedział mu tym samym. Od tego momentu do końca zawodnik zza naszej południowej granicy już kontrolował przebieg seta, nie pozwalając Rosjaninowi uzyskać choćby jednego przełamania powrotnego. Szewczenko w tej partii miał spore problemy ze swoim serwisem i wiele razy musiał powtarzać swoje podanie, co też mocno ułatwiło zadanie jego rywalowi. Choć w końcówce seta tenisista z Rostowa grał już wyraźnie pewniej, to jednak nie był w stanie nawiązać walki. Ostatecznie set zakończył się wynikiem 6:2 na korzyść Czecha, który tym samym awansował do niedzielnego finału gry pojedynczej Poznań Open.", "– To wbrew pozorom nie był dla mnie łatwy mecz. Pierwszy set był bardzo wyrównany, ale udało mi się rozstrzygnąć go na swoją korzyść. Drugiego zacząłem już jednak o wiele lepiej, przez co cała partia była tak naprawdę w moich rękach. Byłem skoncentrowany i nie dałem już swojemu rywalowi wrócić do gry – podsumował swoją postawę w tym meczu Lehecka. Czech ponadto pochwalił Szewczenkę za waleczność. – Nigdy nie jest łatwo, gdy przegrywasz aż dziesięć piłek z rzędu i na pewno mogło to mieć wpływ na jego grę. Trzeba mu jednak przyznać, że dobrze sobie z tym poradził i wygrał nawet potem kilka ważnych piłek – dodał.", "Fot. Paweł Rychter/Poznań Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Cztery Polki z „dzikimi kartami” w LOTOS Radom Cup", "date": "\n\t\t\t\t\t\t\t\t\t\t2 sierpnia, 2021\t\t\t\t\t", "text": ["– Czwarta „dzika karta”, która znajduje się w rękach organizatora turnieju, czeka na Weronikę Falkowską, jeśli będzie w pełni zdrowa i zdoła wyleczyć kontuzję, to wystąpi w głównej drabince. Jeśli jej kontuzja okaże się poważniejsza i uniemożliwi jej start, to „dziką kartę” otrzyma utalentowana juniorka Karolina Gołda, która trenuje na co dzień w Akademii Tenisowej Masters Radom – powiedział na poniedziałkowej konferencji rasowej w Radomiu Jan Błaszczyk, dyrektor turnieju LOTOS Radom Cup (8-15 sierpnia).", "– Od występu w turnieju WTA w Gdyni mam problemy ze stanem zapalnym przyścięgna w stopie. To jest typowa kontuzja przeciążeniowa, która wymaga rehabilitacji i przerwy w grze. Dlatego intensywnie rehabilituję nogę i mam nadzieję, że uda mi się ją doprowadzić do ładu na czas. Ale wszystko wyjaśni się dokładnie w piątek lub sobotę, po kolejnych badaniach – tłumaczyła na konferencji Falkowska, jedna z czołowych zawodniczek LOTOS PZT Team.", "„Dzikie karty” do eliminacji od Polskiego Związku Tenisowego otrzymały: Justyna Oczachowska, Weronika Baszak i Zuzanna Bednarz. Pozostałe zostaną rozdane przez organizatora imprezy w sobotę, po weryfikacji uczestniczek.", "W turnieju wystartują 32 tenisistki, w tym 20 na podstawie rankingu WTA, cztery posiadaczki „dzikich kart”, dwie ze specjalnymi przepustkami od Międzynarodowej Federacji Tenisowej (ITF) i sześć zwyciężczyń eliminacji, rozgrywanych od niedzieli do wtorku, rozlosowanych na 48 zawodniczek. Właśnie we wtorek ruszy rywalizacja w głównych drabinkach. Rywalizacja toczyć się będzie na obiekcie MOSiR Radom, składającym się z ośmiu otwartych kortów ziemnych, a także trzech twardych pod dachem.", "– Bardzo się cieszę, że nasz obiekt, który na co dzień znakomicie służy m.in. rozwojowi młodych sportowych talentów, tym razem będzie gościł międzynarodowe grono zawodniczek walczących o punkty w rankingu. Będzie to znakomita promocja miasta i radomskiego sportu, a jednocześnie forma popularyzacji tenisa wśród mieszkańców Radomia – mówi prezydent miasta Radosław Witkowski.", "LOTOS Radom Cup to nie jest jedyne ważne wydarzenie tenisowe na obiekcie MOSiR-u, bowiem 5 września Radom jako jedno z 14 miast w kraju będzie gościł IV już edycję Narodowego Dnia Tenisa. W tym dniu dzieci z miejscowych szkółek będą mogły uczestniczyć w Talentiadzie, darmowych treningach z profesjonalnymi instruktorami i czekać na nie będzie też wiele innych atrakcji, w ramach rodzinnego pikniku na kortach miejscowego MOSiR-u.", "Rok 2021 jest wyjątkowy, bowiem 27 sierpnia minie dokładnie 100 lat od powstania Polskiego Związku Tenisowego, założonego w Poznaniu. W roku jubileuszu byliśmy świadkami m.in. 85. Narodowych Mistrzostw Polski na kortach Górnika Bytom, w których na uczestników czekała rekordowa pula nagród w wysokości 700 tysięcy złotych. Zdobywcy tytułów w singlu opuścili Śląsk w Mercedesach Klasy A fundowanych przez gdyńską firmę BMG Goworowski.", "Od końca maja, gdy odbył się turniej OTK na kortach Gdańskiej Akademii Tenisowej, do wrześniowego challengera ATP – Pekao Szczecin Open, tenisiści i tenisistki mogą rywalizować w największym krajowym cyklu turniejów LOTOS PZT Polish Tour. Składa się on z imprez rangi ATP Challenger Tour 125 i 80, ITF 25 czy największej kobiecej ITF 60 – Kozerki Open, która zakończyła się w niedzielę w Grodzisku Mazowieckim.", "A przed nami, oprócz Narodowego Dnia Tenisa (5 września), jeszcze Gala 100-lecia Polskiego Związku Tenisowego, która odbędzie się 11 września w warszawskim hotelu Regent, a także zamknięcie LOTOS PZT Polish Tour 2021 podczas challengera ATP w Szczecinie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deblowe sukcesy Polaków w Tourze", "date": "\n\t\t\t\t\t\t\t\t\t\t2 sierpnia, 2021\t\t\t\t\t", "text": [": Tomasz Dobiecki", "Challenger Poznań Open (z pulą nagród 66,64 tys. euro) nie okazał się zbyt szczęśliwy dla Polaków. W singlu pierwsze mecze w głównej drabince przegrali posiadacze „dzikich kart” Daniel Michalski i Aleksander Orlikowski, a wcześniej w eliminacjach Maks Kaśnikowski i Wojciech Marek (wszyscy LOTOS PZT Team). Natomiast w deblu w ich ślady poszli Orlikowski z zagranicznym partnerem i Kaśnikowski z Markiem.", "Do ćwierćfinału dotarła para rozstawiona z numerem drugim – Szymon Walków i Jan Zieliński (obaj LOTOS PZT Team), pokonując Portugalczyków Joao Dominguesa i Gastao Eliasa 6:2, 6:2. Jednak w drugim meczu musiała uznać wyższość Filipińczyka Rubena Gonzalesa i Amerykanina Huntera Johnsona 6:2, 6:7 (6-8), 11:13.", "Najlepiej z Polaków na kortach Olimpii Poznań spisał się Drzewiecki w parze z Australijczykiem Aleksandarem Vukicem. Najpierw wyeliminowali rozstawionych z numerem czwartym Argentyńczyka Guida Andreozziego i Peruwiańczyka Sergio Galdosa 6:3, 7:6 (9-7). W drugim występie pokonali Francuzów Enzo Couacauda i Maxime’a Janviera 3:6, 6:3, 12-10, a w półfinale – Gonzalesa i Johnsona 6:4, 6:4. W sobotę nieznacznie przegrali jednak z czeską parą Zenek Kolar i Jiri Lehecka 4:6, 6:3, 5-10.", "W hiszpańskiej Denii (pula nagród 25 tys. dol.) Paweł Ciaś stworzył duet z Rosjaninem Andriejem Czepelewem. Na otwarcie pokonali Brazylijczyka Daniela Dutrę da Silvę i Kolumbijczyka Alejandra Gomeza 2:6, 6:3, 10-8, potem Hiszpanów Pabla Llamasa-Ruiza i Inakima Montesa de la Torre 6:3, 6:0. W półfinale okazali się lepsi od Chilijczyka Miguela Fernanda Pereiry i Argentyńczyka Fermina Tentima 6:4, 6:7 (6-8), 11-9.", "Ten zwycięski marsz polsko-rosyjskiej pary dopiero w meczu o tytuł zatrzymali Argentyńczyk Facundo Diaz-Acosta i Japończyk Shintaro Mochizuki, z którymi przegrała 5:7, 3:6. W singlu Paweł przeszedł trzy rundy eliminacji, ale odpadł w pierwszej głównej drabinki.", "Kozerki Open 2021 był największym kobiecym turniejem w tegoroczne, trzeciej już, edycji LOTOS PZT Polish Tour. Miał rangę ITF W60 oraz pulę nagród w wysokości 60 tysięcy dolarów, dzięki zaufaniu do organizatorów i wsparciu finansowemu Międzynarodowej Federacji Tenisowej. Zwyciężyła w nim Gruzinka Jekaterina Gorgodze (nr 3.) oraz chilijsko-brazylijski debel Barbara Gatic i Rebeca Pereira, które w półfinale wyeliminowały polski debel Anna Hertel i Martyna Kubka (LOTOS PZT Team).", "W singlu, dzięki „dzikim kartom” przyznanym przez Polski Związek Tenisowy, wystartowały: Hertel, Weronika Baszak (LOTOS PZT Team) oraz Kubka, która jako jedyna przeszła rundę.", "W niedzielę na kortach Akademii Tenisowej „Tenis Kozerki” znowu zrobiło się tłoczno, ponieważ ruszyły eliminacje do turnieju ITF M25 – Kozerki Open 2021 (z pulą nagród 25 tys. dol.), który rozpocznie się we wtorek. W głównej drabince zobaczymy 11 polskich tenisistów: na podstawie rankingu – Daniela Michalskiego (LOTOS PZT Team), Michała Dembka, Pawła Ciasia, Filipa Kolasińskiego, Macieja Rajskiego, Piotra Gryńkowskiego i Yanna Wójcika oraz dzięki „dzikim kartom” przyznanym przez Polski Związek Tenisowy – Maks Kaśnikowski, Aleksander Orlikowski i Szymon Kielan, a także Gabriel Matuszewski z taką samą przepustką od organizatorów imprezy.", "W tym tygodniu również będzie rozgrywana inna impreza zaliczana do LOTOS PZT Polish Tour, turniej ITF W25 – Futures Lotos Solano Bydgoszcz Cup 2021 (z pulą nagród 25 tys. dol.). Z „dzikimi kartami” zagrają tam Baszak, Kubka i Weronika Foryś.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Wygrane Ciasia i Dembka", "date": "\n\t\t\t\t\t\t\t\t\t\t3 sierpnia, 2021\t\t\t\t\t", "text": ["Tomasz Dobiecki", "Najszybciej do 1/8 finału awansował Paweł Ciaś, który w pierwszym porannym meczu (od godziny 11) pokonał na głównym korcie pokonał Piotra Gryńkowskiego 6:2, 6:2.", "– To był dobry mecz w moim wykonaniu. Wszystko miałem dzisiaj pod kontrolą i jestem w drugiej rundzie, więc mam tylko powody do radości. Cieszę się, że do głównej drabinki dostałem się na podstawie rankingu i liczę na dobry wynik. To ważne, że dzięki cyklowi LOTOS PZT Polish Tour mamy okazję grać w turniejach w Polsce. To dla nas zawsze duże ułatwienie – powiedział Ciaś.", "Równolegle na sąsiednim korcie rozpoczął się się długi, trzysetowy pojedynek, w którym Michał Dembek nie bez trudu uporał się 6:3, 4:6, 6:2 z Alanem Bojarskim, który lepiej rozpoczął ostatnią partię, ale od stanu 2:0 przegrał sześć kolejnych gemów. Bojarski poniósł porażkę w ostatniej rundzie eliminacji, ale wszedł do głównej drabinki jako “lucky loser”, po wycofaniu się jednego z zagranicznych zawodników.", "Z dobrej strony pokazał się gracz miejscowego Centralnego Klubu Tenisowego Grodzisk Mazowiecki przy Fundacji de Arte Athletica – Yann Wójcik. Nie miał on szczęścia w losowaniu, bowiem trafił na rozstawionego z numerem trzecim Argentyńczyka Facundo Diaza-Acostę.", "Gdy na tablicy pojawił się wynik 6:3 i 5:2 dla tenisisty z Ameryki Płd., wydawało się, że losy meczu są przesądzone. Jednak zryw Polaka, który odrobił stratę i doprowadził do te-breaka, był naprawdę imponujący. W decydującej rozgrywce w grę Wójcika wkradły się nerwy i kilka niewielkich błędów sprawiło, że przegrał tie-breaka 2-7.", "W czwartym z wtorkowych spotkań z udziałem Polaków, Filip Kolasiński poniósł porażkę z Amerykaninem Tobym Kodatem 0:6, 2:6.", "Losy kolejnych polskich tenisistów w singlu będziemy mogli śledzić w środę (pierwsze mecze od godz. 11), kiedy to spotkają się m.in. Daniel Michalski (nr 4.) z Aleksandrem Orlikowskim (LOTOS PZT Team), który otrzymał „dziką kartę” od Polskiego Związku Tenisowego. Również zagrają dwaj pozostali posiadacze specjalnych przepustek od PZT: Szymon Kielan z Czechem Davidem Poljakiem (nr 7.) oraz Maks Kaśnikowski (LOTOS PZT Team) z jednym ze zwycięzców eliminacji, Ukraińcem Ilją Ilnickijem.", "Do akcji wkroczy także Gabriel Matuszewski, który ostatnią „dziką kartę” otrzymał od Akademii Tenisowej „Tenis Kozerki”. Jego przeciwnikiem będzie Czech Adam Pavlasek.", "W pozostałych „polskich” meczach zobaczymy jeszcze Macieja Rajskiego z Czechem Vojtechem Vlkovskym oraz Dawida Taczałę z Ukraińcem Ilją Biełoborodko.", "Wyniki wtorkowych meczów 1. rundy singla w Kozerki Open z udziałem Polaków:", "Facundo Diaz-Acosta (Argentyna, 3) – Yan Wójcik (Polska) 6:3, 7:6 (7-2)", "Paweł Ciaś (Polska) – Piotr Gryńkowski (Polska) 6:2, 6:2", "Michał Dembek (Polska) – Alan Bojarski (Polska) 6:3, 4:6, 6:2", "Toby Kodat (USA) – Filip Kolasiński (Polska) 6:0, 6:2", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Zwycięstwo Gorgodze", "date": "\n\t\t\t\t\t\t\t\t\t\t1 sierpnia, 2021\t\t\t\t\t", "text": ["Tenisistki te nigdy wcześniej ze sobą nie grały. A finał rozpoczął się pomyślne dla 29-letniej Gorgodze, która rozpoczęła seta od przełamania podania rywalki. Bliska zdobycia powtórnego „breaka” była w piątym gemie, ale tym razem nie wykorzystała dwóch szans. Ta przewaga pozwoliła jaj podwyższać prowadzenie na 3:1 i 4:2.", "W ósmym gemie 27-letnia Paquet odrobiła stratę, a chwilę później nie zdołała utrzymać swojego serwisu, przez co Gruzinka wyszła na 5:4. Dwa kolejne gemy zdobyła Francuzka, ale znowu pozwoliła się przełamać i doszło do tie-breaka.", "W nim cały czas inicjatywa należała do bardziej utytułowanej Gorgodze. Prowadziła już 4:2 i choć rywalce udało się wygrać trzy następne wymiany, to znowu wyszła na prowadzenie 6:5 i 7:6, ale wykorzystała dopiero trzeciego setbola na 9-7.", "Druga partia przyniosła nieoczekiwany obrót zdarzeń – wygraną Paquet bez straty gema. Kolejny zwrot akcji nastąpił w decydującym secie, bowiem w nim Gruzinka szybko odskoczyła przeciwniczce na 4:1 i 5:2. Jednak nieoczekiwanie przegrała swój serwis na 5:4, po czym sama przełamał Francuzkę i wygrała go 6:4.", "Gorgodze zdobyła 17. singlowy tytuł w imprezach z tego cyklu, w tym drugi w turnieju rangi ITF W60, po triumfie w Hechingen (2018). Wygrała też większy – ITF W80 w Astanie (2018).", "Natomiast Paquet ma na swoim koncie trzy zwycięstwa w turniejach ITF W25 (z pulą nagród 25 tys. dol.) i jedno w ITF W10 (10 tys. dol.).", "Turniej Kozerki Open był największą kobiecą imprezą w tegorocznym cyklu LOTOS PZT Polish Tour, a jego wysoka ranga ITF W60 i pula nagród w wysokości 60 tysięcy dolarów możliwe były dzięki zaufaniu do organizatorów i wsparciu finansowemu ze strony Międzynarodowej Federacji Tenisowej (ITF). Wystartowały w nim trzy Polki – Martyna Kubka (LOTOS PZT Team), Anna Hertel i Weronika Baszak, wszystkie dzięki “dzikim kartom” od Polskiego Związku Tenisowego. Tylko Kubce, która jest zawodniczką miejscowego Centralnego Klubu Tenisowego Grodzisk Mazowiecki Przy Fundacji de Arte Athletica w Kozerkach.", "W sobotę po południu rozstrzygnęły się losy tytułu w deblu, w którym najlepsze okazały się Barbara Gatic i Rebeca Pereira. Chilijsko-brazylijski duet pokonał w finale Suejong Jang z Korei Płd. i Ya-Hsuan Lee z Tajwanu 6:3, 6:1.", "Do półfinału w grze podwójnej doszła para Hertel-Kubka. Nie powiodło się natomiast Weronice Foryś i Rozalii Gruszczyńskiej oraz Baszak z zagraniczną partnerką.", "W niedzielę na kortach Akademii Tenisowej „Tenis Kozerki” znowu zrobiło się tłoczno, ponieważ ruszyły eliminacje do turnieju ITF M25 – Kozerki Open 2021 (z pulą nagród 25 tys. dol.), który rozpocznie się we wtorek. W głównej drabince zobaczymy 11 polskich tenisistów: na podstawie rankingu – Daniela Michalskiego (LOTOS PZT Team), Michała Dembka, Pawła Ciasia, Filipa Kolasińskiego, Macieja Rajskiego, Piotra Gryńkowskiego i Yanna Wójcika oraz dzięki „dzikim kartom” przyznanym przez Polski Związek Tenisowy – Maks Kaśnikowski, Aleksander Orlikowski i Szymon Kielan, a także Gabriel Matuszewski z taką samą przepustką od organizatorów imprezy.", "Być może dołączą do nich kolejni, jak zwycięzcy trzyrundowych kwalifikacji. Losowanie głównych drabinek męskiego turnieju Kozerki Open 2021 odbędzie się w poniedziałek po południu.", "Jekaterina Gorgodze, Gruzja, 3) – Chloe Paquet (Francja, 6) 7:6 (9-7), 0:6, 6:4", "Barbara Gatic, Rebeca Pereira (Chile, Brazylia) – Suejong Jang, Ya-Hsuan Lee (Korea Płd., Tajwan) 6:3, 6:1", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Michalski zagra z Orlikowskim", "date": "\n\t\t\t\t\t\t\t\t\t\t3 sierpnia, 2021\t\t\t\t\t", "text": ["Oprócz Orlikowskiego z „dzikich kart” przyznanych przez Polski Związek Tenisowy skorzystali jeszcze dwaj zwodnicy: Szymon Kielan, który zagra z Czechem Davidem Poljakiem (nr 7.), a także Maks Kaśnikowski (LOTOS PZT Team) – przeciwko jednemu ze zwycięzców eliminacji, Ukraińcowi Ilji Ilnickijemu.", "Czwartą „dziką kartę” do turnieju głównego został obdarowany przez Akademię Tenisową „Tenis Kozerki” Gabriel Matuszewski, który zagra przeciwko Czechowi Adamowi Pavlaskowi.", "Pecha w losowaniu miał Yann Wójcik, bowiem zmierzy się na otwarcie z rozstawionym z numerem trzecim Argentyńczykiem Facundo Diazem-Acostą. Rywalem Michała Dembka będzie Czech Pavel Nejedly, Filipa Kolasińskiego – Amerykanin Toby Kodat, a Macieja Rajskiego – Czech Vojtech Vlkovsky, wyłoniony z eliminacji.", "Trzy rundy kwalifikacji przeszedł jeden Polak – Dawid Tczała, który teraz trafił w głównej drabince na Ukraińcę Ilję Biełoborodko.", "W grze podwójnej najwyżej rozstawieni zostali Holender Mats Hermans i Piotr Matuszewski (LOTOS PZT Team), którzy występ zaczną od spotkania z Piotrem Galusem i Piotrem Gryńkowskim. Również trzech Polaków zobaczymy w pojedynku Pawła Ciasia i Czecha Adama Pavlaska ze startującymi z „dziką kartą” Maksem Kaśnikowskim i Aleksandrem Orlikowskim.", "Druga para występująca ze specjalną przepustką Piotr Pawlak i Dawid Taczała trafiła na Ukraińca Ilję Biełoborodko i Kanadyjczyka Filipa Peliwo. A trzecia – Gabriel Matuszewski i Filip Tatera wylosowali Czechów Marka Gengela i Tomasa Papika.", "Bardzo trudne zadania czekają dwie polskie pary. Szymon Kielan i Yann Wojcik muszą pokonać rozstawionych z numerem drugim Amerykanina Toby’ego Kodata i Japończyka Shintaro Mochizukiego. Natomiast na drodze Dominika Nazaruka i Macieja Rajskiego stanie brazylijski duet numer trzy w drabince, czyli Gilbert Klier i Pedro Sakamoto.", "Natomiast Michał Dembek i Daniel Michalski wylosowali na otwarcie Austriaków Philipa Bachmaiera i Krisa Krawcewicza.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open: Weronika Baszak przegrała z Dalmą Galfi", "date": "\n\t\t\t\t\t\t\t\t\t\t27 lipca, 2021\t\t\t\t\t", "text": ["Kozerki Open to największy kobiecy turniej w tegorocznym cyklu LOTOS PZT Polish Tour, składającym się z 13 imprez, w tym 11 międzynarodowych. Początkowo miał mieć rangę ITF W25, ale udało się podnieść pulę nagród dzięki finansowemu wsparciu Międzynarodowej Federacji Tenisowej (ITF), która zaproponowała organizatorom podniesienie jej wysokości.", "22-letnia Węgierka jest sklasyfikowana na 154. miejscu w rankingu WTA Tour. Baszak, finalista wielkoszlemowego Australian Open 2020 juniorek w singlu, ma już na koncie pierwsze punkty zdobyte wśród seniorek – zajmuje 1146. pozycję na świecie,", "– Zaczęłam dzisiaj bardzo dobrze. Tak naprawdę grałam na 100 procent swoich umiejętności, wszystko mi wychodziło i postawiłam jej wysokie warunki na początku. Ale widać, że to jest bardzo doświadczona zawodniczka, zresztą mistrzyni juniorskiego US Open. A przede wszystkim w zawodowym Tourze ma więcej meczów rozegranych ode mnie. Ale w miarę trwania meczu to ona narzuciła mi swoje warunki. Zaczęła przyspieszać grę i skracać wymiany, a ja miałam coraz większy problem – oceniła występ Baszak.", "– W drugim secie było widać, że zepchnęła mnie do defensywy, a mnie się nie udawało skonstruować akcji, w której mogłabym ją „rozrzucić” po korcie. No i troszkę pierwszy serwis mi uciekł, więc ułatwiłam przeciwniczce grę, bo dysponowałam już tylko drugim serwisem tak", "naprawdę. Ale jestem zadowolona z tego meczu, choć przeciwniczka była zdecydowanie lepsza – dodała.", "Od pierwszych wymian walka toczyła się o każdy punkt, a gemy rozstrzygały się w grze na przewagi. Polka objęła prowadzenie 1:0, a potem wybroniła się ze stanu 1:2 i wyszła 3:2. Jednak ostatnie dziesięć gemów zdobyła Galfi.", "– Od drugiego seta widać było, że serwis jej zaczął bardzo „siedzieć”. Zagrała chyba koło ośmiu asów i to na same linie, więc widać u niej siłę i do świadczenie, które ja dopiero zdobywam. Rzadko mam okazję grać z tak wysoko notowanymi zawodniczkami w rankingu WTA. To cenne dla mnie doświadczenie, z którego wyciągnę na pewno wnioski – uważa 18-letnia Baszak.", "Ten mecz obserwował na trybunach Akademii Tenisowej „Tenis Kozerki” m.in. Tomasz Świątek, ojciec triumfatorki wielkoszlemowego Roland Garros 2020 – Igi, która występuje obecnie na igrzyskach olimpijskich w Tokio.", "Po południu, po regulaminowej przerwie na odpoczynek, Baszak czeka jeszcze występ w pierwszej rundzie gry podwójnej. Wystartuje w niej dzięki „dzikiej karcie” przyznanej przez organizatorów, w parze z Rosjanką Walerią Olianowską. Ich rywalkami będą Chilijka Barbara Gatica i Brazylijka Rebeca Pereira.", "W pierwszym dniu turnieju głównego zobaczymy późnym popołudniem także dwa polskie deble. Anna Hertel i Martyna Kubka (LOTOS PZT Team) zagrają przeciwko duetowi z Meksyku – Fernanda Contreras-Gomez i Ana Sofia Sanchez. Natomiast posiadaczki „dzikiej karty” Weronika Foryś i Rozalia Gruszczyńska spotkają się ze Słowenką Dalilą Jakupovic i Łotyszką Dianą Marcinkevicą, rozstawionymi z numerem drugim.", "Przed południem, z blisko godzinnym opóźnieniem spowodowanym przez ulewny deszcz, rozgrywano mecze trzeciej i decydującej rundy eliminacji. Z głównej drabinki singlowej wyznaczone zostały tylko dwa pojedynki: Baszak z Galfi, a także rozstawionej z „czwórką” Rumunki Gabrieli Talaby z Ya-Hsuan Lee z Tajwanu, zakończony zwycięstwem Talaby 6:7 (5-7), 6:2, 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Zmienne szczęście Polek", "date": "\n\t\t\t\t\t\t\t\t\t\t27 lipca, 2021\t\t\t\t\t", "text": [": Tomasz Dobiecki", "Po południu Hertel i Kubka pokonały w pierwszej rundzie duet z Meksyku – Fernanda Contreras-Gomez i Ana Sofia Sanchez 7:5, 6:1, awansując do ćwierćfinału Kozerki Open 2021.", "– Na początku osiągnęłyśmy przewagę nad rywalkami, bo dobrze weszłyśmy w mecz, ale potem gra się wyrównała. To nie tak, że my przestałyśmy nagle grać, po prostu one złapały swój rytm i zaczęły grać lepiej. Ale udało nam się opanować sytuację i zdobyłyśmy seta, a w drugim odskoczyłyśmy na 5:0 – powiedziała po meczu Kubka.", "– Cieszymy się że się fajnie zgrałyśmy razem w turnieju ITF25 we Wrocławiu lipcu. No i teraz z każdym kolejnym wspólnym startem coraz lepiej się dogadujemy na korcie. Mam nadzieję, że przełoży się to też na konkretne wyniki, bo gra nam się razem dobrze. Co prawda zdarzają nam się przegrane mecze, często po niewykorzystanych szansach, ale jesteśmy dobrej myśli – dodała Hertel.", "Na początku lipca zwyciężyły w turnieju ITF W25 – Wrocław Cup, drugą imprezę tegorocznego cyklu LOTOS PZT Polish Tour. Potem obie wywalczyły brązowe medale w singlu w 95. Narodowych Mistrzostwach Polski na kortach Górnika Bytom, a Martyna także srebro w grze podwójnej razem z Paulą Kanią-Choduń.", "W Kozerki Open 2021 obie startują także w singlu, dzięki „dzikim kartom” przyznanym przez Polski Związek Tenisowy i obie mecze pierwszej rundy rozegrają w środę. Hertel – w ostatnim meczu dnia na głównym korcie (około godz. 15) – wyjdzie przeciwko Rosjance Anastazji Zacharowej, a Kubka (nie przed godziną 13) spotka się z Rosjanką Aminą Anszbą,", "która poniosła porażkę w decydującej rundzie eliminacji, ale weszła do drabinki jako „lucky loser”.", "– Nie ucieszyło mnie, że z nią zagram, to chyba była najgorsza opcja w dolosowaniu drabinki po kwalifikacjach. Wiem, że każdą rywalkę trzeba tak samo traktować, ale tu czeka mnie na pewno bardzo ciężki mecz. To dziewczyna grająca bardzo pasywnym stylem, odgrywająca wysokie defensywne piłki, więc będą bardzo długie wymiany z tyłu kortu. Ale jest szansa, więc nie mam na co narzekać, tylko muszę powalczyć i zagrać naprawdę dobrze. Opaska na moim prawym udzie nie jest przypadkowa, po prostu przeciążyłam sobie niedawno nogę na treningu, ale myślę, że jutro już powinnam być w pełni sprawna – powiedziała Kubka.", "W ślady duetu Kubka-Hertel nie poszedł po południu startujący z „dziką kartą” polsko-rosyjski debel Weronika Baszak (LOTOS PZT Team) i Waleria Olianowska, który przegrał z Chilijką Barbarą Gaticą i Brazylijką Rebecą Pereirą 3:6, 6:4, 8-10", "Wcześniej Baszak nie powiodło się w singlu, w którym nie miała szczęścia w losowaniu drabinki, bowiem trafiła na najwyżej rozstawioną Węgierkę Delmę Galfi, 154. na świecie. 18-letnia zawodniczka LOTOS PZT Team przegrała ze starszą o cztery lata rywalką 3:6, 0:6.", "– Cieszę się, że mogłam z nią zagrać, bo niewiele mam okazji do rywalizowania z tak doświadczonymi zawodniczkami i wysoko notowanymi w klasyfikacji WTA. W ubiegłym tygodniu wystąpiłam w turnieju WTA 250 w Gdyni i grałam z zawodniczką z rankingiem w okolicach 150. Teraz tutaj miałam znowu szansę na start dzięki „dzikiej karcie”. To są dla mnie bardzo cenne doświadczenia, z których wyciągnę wnioski. W przyszłym tygodniu jadę na turniej ITF25 w do Bydgoszczy, a zaraz potem zagram Radom, też 25 tysięcy dolarów w puli. Także na pewno wystąpię jeszcze w dwóch turniejach w Polsce, a potem zobaczę gdzie dalej ruszę – powiedziała 18-letnia Baszak.", "Drugi polski debel Weronika Foryś i Rozalia Gruszczyńska, startujący z „dziką kartą”, przegrał w pierwszej rundzie 4:6, 2:6 ze Słowenką Dalilą Jakupovic i Łotyszką Dianą Marcinkevicą, rozstawionymi z numerem drugim.", "Środa będzie bardzo pracowitym dniem na kortach Akademii Tenisowej „Tenis Kozerki”, bowiem zostanie rozegranych aż 14 spotkań gry pojedynczej.", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grand Prix Wojciecha Fibaka. Zgoła i Stokowski w półfinałach", "date": "\n\t\t\t\t\t\t\t\t\t\t30 lipca, 2021\t\t\t\t\t", "text": ["Turniej rozgrywany na macierzystym obiekcie Wojciech Fibaka – kortach AZS w Poznaniu i w tym roku otrzymał wyższą rangę – trzecią. – Lista startowa była praktycznie zapełniona, także ta w eliminacjach. Do rywalizacji przystąpiło 119 uczestników z 12 krajów. To świadczy o dużym zainteresowaniu. Poziom sportowy wysoki i wyrównany. Bez wątpienia wydarzeniem całej tegorocznej edycji była czwartkowa wizyta na naszym obiekcie rodziny Borgów, z która pojawiał się oczywiście Wojtek Fibak. Szwed podpisał nawet rakietę Donnay, taką jaką grał w latach sportowej kariery – mówi Jacek Muzolf, dyrektor turnieju. (Syn Bjoerna Borga – Leo wziął udział w rozgrywanym równolegle turnieju Poznań Open – przyp. red.)", "Polscy kibice maja się z czego cieszyć. W piątek do sobotnich półfinałów singla awans wywalczyło dwóch reprezentantów naszego kraju: Borys Zgoła i Patryk Stokowski. Zgoła pokonał Francuza Paula Barbiera Gazeu 6:3, 6:1., a Stokowski zwyciężył Jonasza Dziopaka 6:2, 6:3.", "– Z meczu na mecz rozkręcam się i gra mi się coraz bardziej swobodnie. Dodatkowym bodźcem jest fakt, że gram na kortach, gdzie na co dzień trenuję. No i dziękuję kibicom, którzy mnie wspierają, bo to nie tylko najbliższa rodzina – podkreśla Borys Zgoła, którego szkoleniowcem jest Andriej Kapaś. W sobotę Zgoła o finał zmierzy się z Dylanem Dietrichem ze Szwajcarii, a rywalem Stokowskiego będzie Belg Noah Merre.", "Z zmaganiach dziewcząt do półfinału singla awansowała rozstawiona z „jedynką” w Poznaniu Patty Pimrada Jattavapornvanit. 18-latka pokonała w piątek Amerykankę Krystal Blanch 3:6, 6:2, 6:1. Młoda Tajka startuje w Polsce pod opieką Roberta Godlewskiego, wielokrotnego mistrza Polski. – Klub, który prowadzę w Gorzowie Wielkopolskim Top Tennis Player nawiązał współpracę z tajskim odpowiednikiem działającym w Bangkoku Smash it Academy. Zajmuję się młodymi tenisistami z Azji rywalizującymi w Europie, a główny trener w Tajlandii Kongpop Talala jest odpowiedzialny za zawodników ze Starego Kontynentu chcących grać w Azji – mówi Robert Godlewski.", "Z Polek w ćwierćfinale zagrała tylko Xenia Lipiec, która uległa Rosjance Wiktorii Matasowej 2:6, 3:6.", "Dużo polskich akcentów w rozgrywkach deblowych. W półfinałach gry podwójnej zobaczmy duety: Zgoła/Stokowski; Jonasz Dziopak/Kacper Szymkowiak; Zuzanna Kubacha/Xenia Lipiec; Patty Pimrada Jattavapornvanit/Ada Piestrzyńska.", "Początek sobotnich spotkań od godz. 10.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Turniej w Kozerkach coraz bliżej rozstrzygnięcia", "date": "\n\t\t\t\t\t\t\t\t\t\t30 lipca, 2021\t\t\t\t\t", "text": ["W finale debla rywalkami Gaticy i Pereiry będą  Suejong Jang z Korei Płd. I Ya-Hsuan Lee z Tajwanu.", "– Miałyśmy grać agresywnie, bo wiedziałyśmy, że jak wejdą w swoje gierki, czyli loby, gra z tyłu kortu. No ale nie poradziłyśmy sobie trochę z tym ich mieszaniem. No, ale przede wszystkim w super tie-breaku z naszego prowadzenia 7-5 pięć ostatnich piłek poszło w ich stronę. Super tie-breaki są, jakie są, to trochę loteria, a nam w niej brakło trochę szczęścia – powiedziała Kubka, która na co dzień trenuje w Centralnym Klubie Tenisowym Grodzisk Mazowiecki przy Fundacji De Arte Athletica w Kozerkach.", "Anna Hertel dodała: – Jak na fakt, że dopiero zaczęłyśmy razem grać w tym sezonie, no i to jest nasz trzeci wspólny turniej deblowy, to powiedziałabym, że fenomenalne wyniki, jak do tej pory. Możemy być naprawdę z siebie zadowolone. Szkoda tego meczu, bo myślę, że gdyby nam się udało uniknąć paru błędów, to spokojnie byłby tu finał w imprezie ITF 60. Ale nie ma co się załamywać, tylko trzeba grać dalej. Na pewno nie mamy co płakać.", "Znamy już komplet półfinalistek Kozerki Open 2021 w singlu. Jako ostatnia do najlepszej czwórki zawodniczek turnieju dołączyła Francuzka Chloe Paquet (nr 6.), po zwycięstwie nad Rosjanką Anastazją Zacharową 6:2, 2:6, 6:4.", "Spotka się w sobotę z Chilijką Barbarą Gaticą, która w ćwierćfinale pokonała Sujeong Jang z Korei Płd. 6:4, 6:0. Natomiast w górnej połówce turniejowej drabinki o miejsce w finale będą walczyć Francuzka Tessah Andrianjafitrimo (nr 7.) z Gruzinką Jekateriną Gorgodze (nr 3.).", "Andrianjafitrimo sprawiła w piątek niespodziankę, eliminując bez straty seta najwyżej rozstawioną Węgierkę Dalmę Galfi 6:4, 6:1. Natomiast Gorgodze, która jako pierwsza osiągnęła 1/2 finału, pokonała turniejową „piątkę” Greczynkę Despinę Papamichail 6:3, 6:0.", "W singlowej rywalizacji wystartowały trzy Polki: Weronika Baszak, Anna Hertel i Martyna Kubka, która jako jedyna zdołała przejść rundę. Wszystkie otrzymały „dzikie karty” od Polskiego Związku Tenisowego. W grze podwójnej natomiast pierwsze mecze przegrały Baszak z zagraniczną partnerką, a także Weronika Foryś z Rozalią Gruszczyńską.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open. Półfinał debiutanta z Rosji, finał Drzewieckiego w deblu", "date": "\n\t\t\t\t\t\t\t\t\t\t30 lipca, 2021\t\t\t\t\t", "text": ["Karol Drzewiecki wraz z Australijczykiem Aleksandarem Vukiciem pokonali duet Ruben Gonzales (Filipiny) i Hunter Johnson (USA) 6:4, 6:4 i awansowali do sobotniego finału, w którym zmierzą się z deblem z Czech: Zdenek Kolar i Jiri Lehecka. ", "W grze pojedynczej w swoim debiutanckim challengerze świetnie spisuje się Aleksander Szewczenko (na zdjęciu głównym), który jako kwalifikant dotarł już do półfinału. W pierwszym piątkowym starciu Rosjanin okazał się lepszy od rozstawionego z „piątką” Czecha Zdenka Kolara 6:4, 6:1. 20-letni Rosjanin w pierwszej rundzie pokonał Leo Borga (syna Bjoerna, który przez kilka dni gościł w stolicy Wielkopolski). – Szewczenko z starciu z młodym Szwedem zagrał jak „tenisowy potwór”. Przy linii końcowej grał znakomicie – oceniał potencjał tenisisty z Rosji Wojciech Fibak. ", "– To już jest wielka sprawa dla mnie, gdyż jest to pierwszy challenger, w którym gram i od razu taki dobry wynik. Cały tydzień prezentuję świetny tenis i jestem naprawdę bardzo zaskoczony, że tak daleko zaszedłem – powiedział uradowany 20-letni Rosjanin. Ma on szansę być pierwszym tenisistą od pięciu lat, który w Parku Tenisowym Olimpia zagra w decydującym pojedynku o zwycięstwie w całym turnieju Poznań Open, przebijając się wcześniej przez kwalifikacje. W 2016 roku dokonał tego Belg Clement Geens, który w ostatecznej rozgrywce musiał jednak uznać wyższość Mołdawianina Radu Albota.", "W kolejnym ćwierćfinale Jiri Lehecka po wygraniu w ubiegłym tygodniu challengera w fińskim Tampere nie zatrzymuje się. Czech w ćwierćfinale Poznań Open 2021 pokonał na korcie centralnym Parku Tenisowego Olimpia faworyzowanego Botica van de Zandschulpa 7:5, 6:3.", "Dmitry Popko po prawie trzygodzinnej batalii pokonał Nicolasa Kickera. Kazach odrobił straty i ostatecznie zwyciężył 3:6, 6:4, 6:2.", "Ostatniego półfinalistę gry pojedynczej challengera ATP Poznań Open wyłonił mecz pomiędzy turniejową jedynką Bernabe Zapatą Mirallesem z Hiszpanii, a świetnie spisującym się w stolicy Wielkopolski Francuzem Alexandre Mullerem. Wygrał ten pierwszy, choć emocji nie brakowało.", "– Zacząłem pierwszego seta grając agresywnie z małą liczbą błędów. Starałem się to kontynuować na początku drugiego seta, ale po oddaniu Alexowi Mullerowi kilku punktów zacząłem czuć się bardziej zmęczony i choć ostatecznie zwyciężyłem, nie zakończyłem tego meczu, czując się najlepiej – skomentował swój występ Hiszpan, który w sobotę zmierzy się w półfinale z Dimitryjem Popko.", "Fot. Dawid Szafraniak/Paweł Rychter/Poznań Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open – dziewięć Polek na starcie eliminacji", "date": "\n\t\t\t\t\t\t\t\t\t\t25 lipca, 2021\t\t\t\t\t", "text": ["O dużym pechu może mówić Julia Oczachowska, ćwierćfinalistka niedawnych 95. Narodowych Mistrzostw Polski w Bytomiu, bowiem wylosowała w pierwszej rundzie eliminacji rozstawioną z numerem siódmym Słowaczkę Terezę Smitkovą.", "One spotkają się już o godz. 10, podobnie jak Aleksandra Jeleń i Czeszka Karolina Kubanova. W drugiej serii meczów wyznaczone zostały pojedynki Rozalii Gruszczyńskiej z Czeszką Moniką Kilnarovą oraz Weroniki Foryś ze Słowenką Nastją Kolar. Natomiast nie przed godziną 13 rozpoczną grę Magdalena Zajda z Brytyjką Alicią Barnett i Martyna Zaremba z Japonką Nagi Hanatani, rozstawioną z „szóstką”.", "Po nich będziemy mogli zobaczyć pojedynki Karoliny Jaśkiewicz z Francuzką Alice Rame (nr 4.) i Marceliny Podlińskiej z Czeszką Kateriną Mandelikovą, a potem jeszcze Ewa Samberger spotka się z Miką Dagan-Fruchtman z Izraela. Mocno trzymamy kciuki za wszystkie Polki w drabince eliminacji.", "Awans do turnieju Kozerki Open 2021 (z pulą nagród 60 tys. dol.) dają trzy wygrane mecze, a z eliminacji wyłonionych zostanie sześć zwyciężczyń. W głównej drabince imprezy, która rozpocznie się we wtorek, zapewniony występ mają trzy Polki, wszystkie dzięki „dzikim kartom” przyznanym przez Polski Związek Tenisowy: Anna Hertel (na zdjęciu), Martyna Kubka i Weronika Baszak (obie LOTOS PZT Team). Taką samą przepustkę od organizatorów turnieju otrzymała Białorusinka Anna Kubariewa, która trenuje na co dzień w Centralnym Klubie Tenisowym Grodzisk Mazowiecki przy Fundacji De Arte Athletica.", "Trzecia edycja LOTOS PZT Polish Tour, przypadająca w roku 100-lecia Polskiego Związku Tenisowego, jest rekordowa, bowiem składa się z 13 turniejów, w tym 11 międzynarodowych. Przed rokiem cykl był skierowany do polskich zawodników, którzy mogli rywalizować o premie finansowe, kiedy międzynarodowy Tour wciąż czekał na odmrożenie. Tym razem zaliczane są do niego imprezy różnej rangi, od ITF 15, przez ITF 25, ITF 60 po Challenger Tour ATP.", "Ważnym punktem były jednak, zakończone przed tygodniem na kortach Górnika Bytom, 95. Narodowe Mistrzostwa Polski, z rekordową pulą nagród przekraczającą 700 tysięcy złotych. Złoci medaliści w singlu – Kamil Majchrzak i Magdalena Fręch (obydwoje LOTOS PZT Team) otrzymali Mercedesy Klasy A ufundowane przez gdyńską firmę BMG Goworowski.", "Kozerki Open, z pulą nagród 60 tys. dol., są największym kobiecym turniejem międzynarodowym w tegorocznym LOTOS PZT Polish Tour.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deblowy finał Walkówa z Zielińskiego w Gstaad", "date": "\n\t\t\t\t\t\t\t\t\t\t25 lipca, 2021\t\t\t\t\t", "text": ["Walków i Zieliński udali się do Szwajcarii prosto z Bytomia, gdzie zdobyli złote medale w grze podwójnej w 95. Narodowych Mistrzostwach Polski. W pierwszym meczu w Gstaad (pula nagród 481 270 euro) Polacy wygrali seta z Holendrami Sanderem Arendsem i Davidem Pelem 7:6 (7-4), po czym rywale zeszli z kortu wskutek kontuzji dłoni Arendsa.", "Potem w ćwierćfinale wyeliminowali Niemca Dustina Browna i Austriaka Tristana Samuela Weissborna 6:4, 6:7 (7-9), 10-7. Awans do finału zawodnikom LOTOS PZT Team dało zwycięstwo nad Szwajcarami Jakubem Paulem i Leandro Riedie 4:6, 7:6 (7-3), 10-2. Wierzymy, że jesteśmy świadkami narodzin „Polish Power II”, bo Szymon i Janek najwidoczniej postanowili pójść w ślady Mariusza Fyrstenberga i Marcina Matkowskiego.", "Nie powiodło się w Gstaad Kacprowi Żukowi, który poleciał do Szwajcarii zaledwie kilka godzin po występie w finale 95. Narodowych Mistrzostw Polski w Bytomiu. W nim zawodnik LOTOS PZT Team musiał uznać wyższość Kamila Majchrzaka (również LOTOS PZT Team), który opuścił korty Górnika granatowym Mercedesem Klasy A ufundowanym przez gdyńską firmę BMG Goworowski.", "Żuk już następnego dnia po przylocie wystąpił w eliminacjach singla w Gstaad i pokonał w pierwszym meczu Włocha Andreę Vavassoriego 6:3, 3:6, 6:2, ale w drugim przegrał ze Szwajcarem Sandro Ehratem 6:2, 4:6, 2:6. Dostał się jednak do głównej drabinki jako „lucky loser”, lecz w niej musiał uznać wyższość wyżej notowanego Austriaka Dennisa Novaka 4:6, 4:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Borgowie już w Poznaniu", "date": "\n\t\t\t\t\t\t\t\t\t\t25 lipca, 2021\t\t\t\t\t", "text": ["Od niedzielnego poranka Leo Borg trenuje już na kortach Parku Tenisowego Olimpia, gdzie w trakcie tygodnia rywalizować będzie zarówno w turnieju gry pojedynczej, jak i podwójnej. Razem z 18-latkiem są rodzice. Bjoern, ojciec oraz trener, to legenda tenisa, jedenastokrotny zwycięzca turniejów Wielkiego Szlema.", "Zarówno w turnieju singla, jak i debla Leo Borg znalazł się dzięki „dzikiej karcie” przyznanej przez organizatorów. W grze pojedynczej jego rywalem w pierwszej rundzie będzie rozstawiony z „czwórką” Francuz Hugo Gaston (finalista turnieju ATP w Gstaad, gdzie rywalizacja zakończyła się w niedzielę). Natomiast w grze podwójnej (jego partnerem będzie Polak Aleksander Orlikowski) czeka na niego starcie z rumuńsko-grecką parą Victor Vlad Cornea i Petros Tsitsipas.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open. Gruzińsko-francuski finał singla, Gatic i Pereira z tytułem w deblu", "date": "\n\t\t\t\t\t\t\t\t\t\t31 lipca, 2021\t\t\t\t\t", "text": ["W pierwszym sobotnim półfinale 27-letnia Paquet, obecnie 249. w rankingu WTA Tour, pewnie pokonała 6:3, 6:3 Chilijkę Barbarę Gaticę, 397. Na świecie.", "– Cieszę się z awansu do finału. Mam szansę na piąty w karierze tytuł w imprezie ITF, ale pierwszy w tak dużym turnieju. Po swoim meczu poszłam z trenerem oglądać drugi półfinał, żeby zobaczyć jak gra moja następna rywalka. Wiem, że Gorgodze jest bardzo doświadczoną zawodniczką i nie będzie to łatwy mecz. Ale zobaczymy jak się potoczy finał. Jeszcze ze sobą nie grałyśmy, więc trudno coś przewidzieć – powiedziała Paquet, która ma w dorobku trzy wygrane turnieje ITF W25 i jeden ITF W10.", "Późnym popołudniem Gorgodze, rozstawiona z „trójką”, pokonała w trzysetowym maratonie 3:6, 7:5, 6:4 Francuzkę Tessah Andrianjafitrimo, półfinalistkę pierwszej edycji Kozerki Open (2019 r.).", "29-letnia Gruzinka to najbardziej utytułowana w gronie półfinalistek turnieju rozgrywanego w Grodzisku Mazowieckim. Ma na swoim koncie 16 triumfów w imprezach tego cyklu, w tym po jednym w turnieju tej samej rangi w Hechingen (2018) oraz wyższej – ITF W80 w Astanie (2018).", "Kozerki Open odbywają się po raz trzeci. W 2019 roku zwyciężyła Maja Chwalińska (LOTOS PZT Team), a wówczas turniej zaliczany był do pierwszej międzynarodowej edycji LOTOS PZT Polish Tour. W ubiegłym sezonie w Grodzsku Maz. rywalizowała tylko krajowa czołówka, ale mężczyzn i kobiet, ponieważ wówczas międzynarodowy Tour cały czas czekał na odmrożenie po pandemii.", "W tym roku ponownie cykl ma format międzynarodowy, w Kozerki Open są największą kobiecą imprezą w nim. Dzięki wsparciu finansowemu Międzynarodowej Federacji Tenisowej udało się podnieść rangę do ITF W60, a na uczestniczki walczą o pulę nagród 60 tysięcy dolarów.", "W tegorocznej edycji wystartowały trzy Polki, wszystkie dzięki „dzikim kartom” przyznanym przez Polski Związek Tenisowy: Anna Hertel, Weronika Baszak i Martyna Kubka (obie LOTOS PZT Team), która jako jedyna zdołała przejść rundę. Deblu nie powiodło się Baszak w parze z zagraniczną partnerką oraz Weronice Foryś i Rozalii Gruszczyńskiej, natomiast duet Hertel-Kubka dotarł do półfinału.", "Za to w przyszłym tygodniu, we wtorek, ruszy turniej ITF M25 – Kozerki Open 2021, a na tenisistów czekają premie o łącznej wysokości 25 tys. dol. W sobotę po godzinie 18 zostanie rozlosowana drabinka eliminacji singla.", "Wyniki sobotnich meczów 1/2 finału:", "Półfinały singla", "Jekaterina Gorgodze (Gruzja, 3) – Tessah Andrianjafitrimo (Francja, 7.) 4:6, 7:5, 6:4", "Chloe Paquet (Francja, 6.) – Barbara Gaticą (Chile) 6:3, 6:3", "Finał debla", "Barbara Gatic, Rebeca Pereira (Chile, Brazylia) – Suejong Jang, Ya-Hsuan Lee (Korea Płd., Tajwan) 6:3, 6:1", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zanevska z tytułem w Gdyni. Piter w finale debla", "date": "\n\t\t\t\t\t\t\t\t\t\t25 lipca, 2021\t\t\t\t\t", "text": ["Dzięki zwycięstwu w Gdyni Zanevska awansuje do Top 120 rankingu WTA. Tenisistka z Belgii do swojego dorobku dołożyła 280 punktów i otrzymała czeka w wysokości 29,200 dolarów.", "W grze podwójnej triumfowały Anna Danilina (Kazachstan) i Lidzia Marozawa (Białoruś), które w finale pokonały 6:3, 6:2 Katerynę Bondarenko (Ukraina) i Katarzynę Piter (Polska).", "– Nie można powiedzieć, że byłyśmy blisko tytułu. Rywalki zagrały bardzo solidnie, równo, prawie nie popełniały błędów – podsumowała mecz Polka.", "Mimo iż z ostatniego meczu Katarzyna Piter nie była zadowolona, to z całego turnieju – jak najbardziej. Podczas konferencji prasowej podkreślała, że granie w Polsce do bezcenne doświadczenie.", " – To znakomite uczucie, kiedy ma się blisko najbliższe osoby. W tenisie na co dzień jesteśmy skazani na samotność – mówiła Piter. Nasza finalistka przyjechała do Gdyni z tatą Dariuszem – trenerem, a Bondarenko z mężem i dwiema córeczkami, z jedną zresztą codziennie odbijała piłkę w ramach rozgrzewki przed treningiem.", "Katarzyna Piter teraz zrobi sobie kilka dni wolnego, a potem pojedzie do Rumunii szukać punktów rankingowych. Będą jej, a raczej im, bardzo potrzebne, aby mogła, mogły dostać się do US Open. Bo choć w Gdyni tytułu nie zdobyły, to grało im się tak dobrze, że chciałyby swoją przyjaźń przypieczętować dobrymi wynikami, które docenią nie tylko najbliżsi.", "Piter najlepiej z polskich tenisistek spisała się na kortach Arki Gdynia. Wprost z Bytomia do Gdyni udały się natomiast Magdalena Fręch (LOTOS PZT Team), która obroniła tytuł mistrzyni kraju i zgarnęła żółtego Mercedesa, a także jej finałowa rywalka Katarzyna Kawa. Obie z rankingu dostały się do turnieju WTA Tour 250 na kortach Arki.", "Srebrna medalistka 95. NMP wygrała dwa mecze: z Chorwatką Terezą Mrdezą 6:3, 1:6, 6:2 i najwyżej rozstawioną Rumunkę Iriną-Camelią Begu 6:2, 6:4, dzięki czemu dotarła do ćwierćfinału. W nim Kawa przegrała w sobotę z Ukrainką Kateryną Kozłową 7:5, 5:7, 1:6. To spotkanie przerwano w piątek wieczorem przez zapadające ciemności, przy stanie 3:3 w drugim secie. W deblu Kawa wystartowała w parze z Fręch, ale odpadły w pierwszej rundzie.", "Magdalena w singlu także przegrała pierwszy mecz, podobnie jak posiadaczki „dzikich kart”- Urszula Radwańska i Weronika Baszak. Do drugiej rundy awansowała za to Weronika Falkowska, startująca jako „lucky loser”, pokonując Katerynę Bondarenko 6:0, 6:2. Zrewanżowała się w ten sposób Ukraince za porażkę w decydującej fazie eliminacji.  W 1/8 finału zawodniczka LOTOS PZT Team przegrała jednak z Niemką Tamarą Korpatsch 5:7, 1:6. Poza Piter, w grze podwójnej, Polkom nie udało się w Gdyni wygrać meczu.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open – Baszak zagra z turniejową „jedynką”", "date": "\n\t\t\t\t\t\t\t\t\t\t26 lipca, 2021\t\t\t\t\t", "text": [": Tomasz Dobiecki", "Mecz Baszak-Delfi rozpocznie się we wtorek o godzinie 11.30. Brązowa medalistka niedawnych 95. Narodowych Mistrzostw Polski w Bytomiu, Anna Hertel wylosowała na otwarcie Rosjankę Anastazję Zacharową. W razie wygranej Polka może w 1/8 finału trafić na turniejow „dwójkę” Caglę Buyukakcay z Turcji, która rozpocznie występ w Kozerkach od pojedynku z jedną ze zwyciężczyń kwalifikacji.", "Również druga brązowa medalistka 05. NMP na kortach Górnika i srebrna w deblu – Martyna Kubka (LOTOS PZT Team) swoją pierwszą rywalkę pozna dopiero we wtorek, po zakończeniu trzyrundowych eliminacji singla. Kubka jest zawodniczką Centralnego Klubu Tenisowego Grodzisk Mazowiecki przy Fundacji De Arte Athletica.", "Podobnie Białorusinka Anna Kubariewa, która również otrzymała od organizatorów „dziką kartę” i w pierwszej rundzie zagra przeciwko Francuzce Tessah Andrianjafitrimo, rozstawionej z „siódemką”.", "Na starcie gry podwójnej mamy dwie polskie pary oraz Weronikę Baszak z Rosjanką Walerią Olianowską. Posiadaczki „dzikiej karty” wylosowały Chilijkę Barbarę Gaticę i Brazylijkę Rebecę Pereirę i spotkają się już we wtorek w ostatnim meczu na korcie centralnym.", "Z drugiej takiej przepustki skorzystały Weronika Foryś i Rozalia Gruszczyńska, które pechowo trafiły na duet numer dwa w drabince – Słowenkę Dalilę Jakupovic i Łotyszką Dianę Marcinkevicę (początek meczu nie przed godz. 13).", "Na podstawie rankingu do turnieju zakwalifikowała się natomiast para Hertel-Kubka, która rozpocznie występ od meczu z Meksykankami Fernandą Contreras-Gomez i Aną Sofią Sanchez (także we wtorek nie przed godz. 13.00).​Serdecznie zapraszamy na korty Akademii Tenisowej „Tenis Kozerki” w Grodzisku Mazowieckim.", "Trzecia edycja LOTOS PZT Polish Tour, przypadająca w roku 100-lecia Polskiego Związku Tenisowego, jest rekordowa, bowiem składa się z 13 turniejów, w tym 11 międzynarodowych. Przed rokiem cykl był skierowany do polskich zawodników, którzy mogli rywalizować o premie finansowe, kiedy międzynarodowy Tour wciąż czekał na odmrożenie. Tym razem zaliczane są do niego imprezy różnej rangi, od ITF 15, przez ITF 25, ITF 60 w Grodzisku Maz., po Challenger Tour ATP 125 w Szczecinie.", "Ważnym punktem były, zakończone przed tygodniem na kortach Górnika Bytom, 95. Narodowe Mistrzostwa Polski, z rekordową pulą nagród przekraczającą 700 tysięcy złotych. Złoci medaliści w singlu – Kamil Majchrzak i Magdalena Fręch (obydwoje LOTOS PZT Team) zdobyli Mercedesy Klasy A ufundowane przez gdyńską firmę BMG Goworowski.", "Kozerki Open, z pulą nagród 60 tys. dol., są największym kobiecym turniejem międzynarodowym w tegorocznym LOTOS PZT Polish Tour i drugim największym w kraju w tym sezonie, po zakończonej w niedzielę imprezie WTA Tour 250 na kortach Arki Gdynia.", "Pod tym adresem można znaleźć transmisje meczów z dwóch głównych kortów:", "Fot. Materiały prasowe LOTOS PZT Polish team", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open. Błyskawiczne zwycięstwo turniejowej „jedynki”", "date": "\n\t\t\t\t\t\t\t\t\t\t26 lipca, 2021\t\t\t\t\t", "text": ["Bernabe Zapata Miralles i Kimmer Coppejans to dobrzy znajomi. Poniedziałkowe spotkanie było ich czwartym pojedynkiem. Trzy poprzednie rozegrane były w 2019 roku i Hiszpan tylko raz zwyciężył. Belg w 2016 roku dotarł do półfinału Poznań Open, jednak w tej edycji nie powtórzy tego sukcesu. Jego plany pokrzyżował tenisista z Półwyspu Iberyjskiego.", "Starcie tych zawodników w Poznaniu było z pewnością najszybsze spośród wszystkich. 24-latek z Walencji całkowicie zdominował rywala i nie dał mu szans na nawiązanie walki. Mimo że początkowe gemy były zacięte, to Zapata Miralles był zawodnikiem, który nadawał tempo wymian i kontrolował ich przebieg. W efekcie podopieczny Carlosa Navarro objął prowadzenie 5:0. Coppejans zdołał jeszcze zdobyć w partii otwarcia honorowego gema, ale na więcej nie pozwolił mu przeciwnik.", "Druga odsłona miała podobny przebieg. Zapata Miralles uzyskał dwukrotne przełamanie i pewnie zmierzał do zwycięstwa. Belg także i w tym secie wywalczył jednego gema i po godzinie pożegnał się z turniejem. – Wiedziałem dość dobrze, jak on gra. Graliśmy już cztery razy. Dobrze czułem kort, grałem agresywnie i praktycznie nie popełniałem błędów – podsumował po meczu tenisista rozstawiony z numerem jeden w tegorocznej edycji Poznań Open. – Drabinka jest trudna, jest wielu solidnych zawodników, którzy grają na wysokim poziomie. Najważniejsze to grać z meczu na mecz i koncentrować się na każdym kolejnym przeciwniku – dodał.", "Zapata Miralles w drugiej rundzie zmierzy się ze zwycięzcą spotkania Mats Moraing kontra Tobias Kamke. Hiszpan rywalizował w stolicy Wielkopolski już w 2018 roku. Wówczas odpadł w eliminacjach. – Byłem w Poznaniu już trzy lata temu. Z tego, co widzę to klub jest odnowiony i bardzo mi się tu podoba – zakończył.", "We wtorek pierwsze mecze od godz. 10. Nie przed 13 wystąpi Daniel Michalski, który zmierzy się z turniejową „dwójką” Holendrem Boticem van de Zandschulpem. Natomiast ok. godz. 18 Bjoern Borg wraz z Wojciechem Fibakiem wyjdą na kort centralny i przeprowadzą krótki trening z udziałem dzieci trenujących w Parku Tenisowym Olimpia. Borg senior, jedenastokrotny zwycięzcą turniejów wielkoszlemowych przyjechał do Poznania ze swoim synem Leo, który gra w Poznań Open.", "Fot. Paweł Rychter/Poznań Open 2021", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grand Prix Fibaka. Zgoła i Patty wygrywają w Poznaniu", "date": "\n\t\t\t\t\t\t\t\t\t\t1 sierpnia, 2021\t\t\t\t\t", "text": ["W finale Zgoła pokonał Patryka Stokowskiego 6:3, 4:6, 6:2, a Tajka Jattavapornvanit zwyciężyła Amerykankę Sonyę Macavei 6:3, 4:6, 7:5. Finał z udziałem Polaków stał na dobrym, a długimi okresami nawet bardzo dobrym poziomie. Zgoła, który reprezentuje klub AZS Poznań z meczu na mecz grał w turnieju coraz lepiej. Z kolei Stokowski (Mera Warszawa) w ostatnim czasie odniósł zwycięstwo w imprezie ITF (Grade 5), która rozgrywana była na kortach trawiastych w Michałówku. Obaj otrzymali po zakończonym spotkaniu duże brawa.", "– Wygrana w Grand Prix Wojciecha Fibaka to najcenniejszy tytuł w mojej dotychczasowej karierze. Na dodatek wygrałem na kortach, na których codziennie trenuję. Półfinał i finał były bardzo wyczerpujące, grałem trzysetowe pojedynki, ale najważniejsze, że pokonałem rywali. Cieszę się też z punktów, które dopiszę do rankingu ITF do lat 18 i dziękuję kibicom i rodzinie, która mnie wspierała na trybunach – podsumował swój występ podopieczny Andrieja Kapasia.", "Przez tydzień na kortach AZS w Poznaniu o zwycięstwo walczyło 119 uczestników z 12 krajów. Od sześciu lat GP Fibaka odbywa się w międzynarodowej obsadzie w ramach ITF Juniors.  ", "– Od tego roku ranga naszego turnieju wzrosła i otrzymała tzw. Grade 3. Tym samym przyjeżdżają coraz lepsi tenisiści. Poziom sportowy był wysoki i wyrównany. Cieszy także fakt, że wśród chłopców wygrał reprezentant AZS-u Poznań Borys Zgoła. Bez wątpienia wydarzeniem całej tegorocznej edycji była czwartkowa wizyta na naszym obiekcie rodziny Borgów, z którą pojawiał się oczywiście Wojtek Fibak. Szwed podpisał nawet rakietę Donnay, taką jaką grał w latach sportowej kariery – mówi Jacek Muzolf, dyrektor turnieju. (Syn Bjoerna Borga – Leo wziął udział w rozgrywanym równolegle turnieju Poznań Open – przyp. red.).", "W zmaganiach dziewcząt tytuł wywalczyła rozstawiona z „jedynką” Patty Pimrada Jattavapornvanit. Młoda Tajka startuje w Polsce pod opieką Roberta Godlewskiego, wielokrotnego mistrza Polski. – Klub, który prowadzę w Gorzowie Wielkopolskim Top Tennis Player nawiązał współpracę z tajskim odpowiednikiem działającym w Bangkoku Smash it Academy. Zajmuję się młodymi tenisistami z Azji rywalizującymi w Europie, a główny trener w Tajlandii Kongpop Talala jest odpowiedzialny za zawodników ze Starego Kontynentu chcących grać w Azji – mówi Robert Godlewski. I dodaje, że Patty imponuje dużym opanowaniem i jest bardzo pracowita. 18-letnia Tajka za kilka dni wystartuje w kolejnym turnieju ITF, który odbywać się będzie w Centrum Tenisowym Sobota.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Michalski w turnieju głównym i gry wstrzymane przez deszcz", "date": "\n\t\t\t\t\t\t\t\t\t\t23 sierpnia, 2021\t\t\t\t\t", "text": ["Inną dramaturgię miał pojedynek ", " z Belgiem ", " w drugiej rundzie eliminacji, który również zakończył się w dwóch setach, ale było w nim zdecydowanie więcej walki. Dużo lepiej rozpoczął Heyman, ale Polak szybko odrobił straty, w kluczowych momentach grał lepiej, skuteczniej serwował oraz returnował i zwyciężył 7:5, 6:3.", "– Uważam, że był to bardzo dobry mecz. Może nie wszedłem w niego w spektakularny sposób, ale z piłki na piłkę coraz bardziej się rozkręcałem i w drugim secie miałem już przewagę. Dużo lepiej jest grać we własnym kraju, u siebie, z publicznością, która kibicuje swojemu rodakowi. To nawet nie podwójna, ale potrójna motywacja – powiedział po awansie do turnieju głównego BNP Paribas Polish Cup ", "i.", "Jeszcze inaczej wyglądał pierwszy pojedynek na korcie centralnym. Grający z dziką kartą ", " zmierzył się z ", " – w decydującym momencie trzeciego seta (5:4 dla Bośniaka, który będzie serwował) mecz przerwano z uwagi na opady deszczu. W poniedziałek tego spotkania nie udało się już dokończyć, podobnie jak pozostałych.", "We wtorek gry rozpoczną się o godz. 10:00. Na korcie centralnym zaplanowano ich aż 6! Niezwykle ciekawie zapowiada się starcie turniejowej jedynki ", " i grającego z dziką kartą ", " w ramach pierwszej rundy turnieju głównego. To spotkanie rozpocznie się nie wcześniej, niż o godz. 14:00. Ponadto, rywalizację rozpoczną Polacy – ", " zmierzy się z ", ", a rywalem ", " będzie ", ". ", "Wyniki, drabinki, plany gier oraz galeria na ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Falkowska przegrywa, Piter w półfinale debla", "date": "\n\t\t\t\t\t\t\t\t\t\t21 lipca, 2021\t\t\t\t\t", "text": ["Weronika Falkowska pierwszy raz w karierze zagrała w drugiej rundzie turnieju rangi WTA 250. Pierwsze gemy były udane w wykonaniu Polki, która prowadziła 3:1 i 5:3. Następnie zaczęła się seria błędów – często prostych. Falkowska od stanu 5:3 przegrała pięć kolejnych gemów. W drugie partii widać było większe ogranie tenisistki z Niemiec, która ostatecznie wygrała 7:5, 6:1. W walce o półfinał Korpatsch zmierzy się z Węgierką Anną Bondar. ", "Magdalena Fręch i Katarzyna Kawa.", "Polki wygrały z Rosjanką Aloną Fominą i Chorwatką Terezą Mrdezą pierwszego seta i prowadziły w drugim, lecz ostatecznie przegrały 6:3, 5:7, 7-10 i nie awansowały do drugiej rundy.", "Z kolei Kataryna Bondarenko i Katarzyna Piter awans do tej fazy turnieju wywalczyły już we wtorek, a w środę jako pierwsza para zakwalifikowały się do półfinału. Pierwszą partię meczu z Amerykanką Jamie Loeb i Brytyjką Eden Silvą wygrały łatwo, natomiast w drugiej co zdobyły przewagę gema lub dwóch, to zaraz ją traciły. Od stanu 5:5 Ukrainka i Polka zagrały jednak popisowo, a Piter – jedynka tenisistka z naszego kraju, która pozostała w rywalizacji deblistek – podsumowała zwycięstwo asem. Ostatecznie Piter/Bondarenko zwyciężyły 6:2, 7:5.", "W czwartek pierwsze mecze na kortach Arki od godz. 11. Nie przed godz. 13 na kort wyjdzie ostatnia z reprezentantek Polski w grze pojedynczej. Katarzyna Kawa zagra z turniejową „trójką” Rumunką Iriną Begu.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grand Prix Wojciecha Fibaka po raz 45.", "date": "\n\t\t\t\t\t\t\t\t\t\t25 lipca, 2021\t\t\t\t\t", "text": ["Turniej rozpoczyna się w poniedziałek jak zwykle na kortach AZS Poznań (przy ul. Noskowskiego, obiekcie, macierzystym obiekcie Wojciecha Fibaka). Wyjątkiem był ubiegły, gdyż ze względu na Covid imprezę przeniesiono do Centrum Tenisowego Sobota.", "W poniedziałek i wtorek toczyć się będą mecze eliminacyjne. Od środy turniej główny. Zawody, w których rywalizują tenisiści do lat 18 rozegrane zostaną po raz szósty w międzynarodowej obsadzie.", "– Ten turniej ma bogatą historię i renomę. Ogromnie się cieszę się, że zawody zyskują na znaczeniu i zostały wpisane do kalendarza imprez ITF Juniors – mówi Jacek Muzolf, dyrektor zawodów i szef sekcji tenisowej AZS. I dodaje, że do stolicy Wielkopolski przyjedzie kilkoro ciekawych, młodych zawodników.", "W zmaganiach dziewcząt z numerem „jeden” wystąpi Czeszka Brenda Fruhvirtova, która zajmuje obecnie 65. miejsce na światowej liście ITF Juniors. Wśród rozstawionych tenisistek powinny być również dwie Polki: Rozalia Gruszczyńska (Górnik Bytom) oraz Zuzanna Kubacha (AT Angie Puszczykowo). Z kolei w rywalizacji chłopców najwyżej rozstawiony będzie Marcel Kamrowski (Sopot Tenis Klub, 91. lokata ITF). W gronie faworytów jest też Rosjanin Ilia Simakin i reprezentant AZS-u Poznań Borys Zgoła, który ostatnio wygrał turniej seniorów w Zielonej Górze. Przypomnijmy, że 2020 roku w grze pojedynczej wygrało dwoje biało-czerwonych: Weronika Ewald oraz Szymon Kielan.", "Pomysłodawcą turnieju w stolicy Wielkopolski był profesor Jan Fibak, ojciec Wojciecha Fibaka, naszego wybitnego tenisisty. Znany w kraju chirurg wybrał idealny moment. Gdy syn był u szczytu sławy i miał za sobą wielkie sukcesy, jak finał Masters 1976, postanowił stworzyć zawody na wzór warszawskiego turnieju im. Bohdana Tomaszewskiego.", "– Ojciec chciał pokazać, że jeśli mi się udało, to inni mogą pójść w moje ślady. 45 lat temu, w 1976 roku po raz pierwszy przebiłem się do pierwszej dziesiątki, grałem w Masters, w kilku wielkich finałach, m. in. w Monte Carlo, Toronto, Hamburgu – wspomina Wojciech Fibak i jednocześnie dodaje, że jego rodzice dopóki żyli przychodzili na każdą edycję Grand Prix – tata Jan zmarł w 2000 roku, a mama Joanna dwa lata temu.", "– Oczywiście odwiedzę korty przy Noskowskiego podczas turnieju, chociaż będą krążył między AZS-em i Parkiem Tenisowym Olimpia, gdzie odbywać się będzie challenger Poznań Open. Chciałbym, żeby Bjoern Borg, który przylatuje do Poznania z synem (Leo Borg, syn Bjoerna wystąpi w Poznań Open – przyp. red.) zobaczył kilka spotkań Grand Prix Fibaka – kończy pan Wojciech.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz Kawy przerwany, Piter w finale debla", "date": "\n\t\t\t\t\t\t\t\t\t\t23 lipca, 2021\t\t\t\t\t", "text": ["Po emocjonującym i pełnym zwrotów akcji meczu Katarzyny Kawy z Katerynę Kozlovą (Ukraina) w ćwierćfinale BNP Paribas Poland Open Polka jest wynik 7:5, 3:3. Dla podopiecznej Grzegorza Garczyńskiego, który mecz bacznie obserwował z trybun, to pojedynek nie tylko wyczerpujący fizycznie, ale także mentalnie. W pierwszej partii Kawa prowadziła już 3:1, miała piłki na zdobycie kolejnego gema przy swoim serwisie i… nie potrafiła postawić kropki nad „i”. Ukrainka odrobiła straty z nawiązką. Na szczęście końcówka seta dla Polki i prowadzenie 1:0. Druga partia rozpoczęła się nie po myśli Kawy, który przegrywała już 0:3, ale przy wsparciu publiczności doprowadziła do stanu po 3. W tym momencie spotkanie zostało przerwane ze względu na zapadający zmrok. W sobotę dokończenie.", "Brawa dla duetu Katarzyna Piter/Kateryna Bondarenko. Polski-ukraiński debel awansował do finału gry podwójnej po zwycięstwie nad Gruzinkami Oksana Kalesznikova/Ekaterina Gorgodze 6:0, 1:6, 10-7.", "Z kolei Kristina Kucova i Ekaterine Gorgodze rozegrały w piątek najdłuższy mecz w cyklu WTA w tym roku. Czas meczu: 3:55. Rozegranych zostało 39 gemów na 39 możliwych ", "Kristina Kucova i Ekaterine Gorgodze zapewniły BNP Paribas Poland Open miejsce w statystycznych podsumowaniach sezonu WTA. Słowaczka Kucova pokonała Gorgodze 6:7 (4), 7:6 (7), 7:6 (3). Do tej pory najdłuższy mecz w 2021 roku rozegrały w Rzymie Sara Sorribes-Tormo i Camila Giorgi – 7:6, 6:7, 7:5 w 3 godziny i 51 minut. W piątek do wyniku Hiszpanki i Włoszki Słowaczka i Gruzinka dołożyły jeszcze gema i 4 minuty.", " Kristina Kucova (Słowacja) – Tamara Korpastch (Niemcy); Maryna Zanevska (Belgia) – Katarzyna Kawa (Polska)/Kateryna Kozlova (Ukraina). ", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Gdyni finał debla z udziałem Polki", "date": "\n\t\t\t\t\t\t\t\t\t\t24 lipca, 2021\t\t\t\t\t", "text": ["W sobotnich półfinałach Kucova pokonała Niemkę Tamarę Korpatsch 6:3, 6:0, a Zanevska po trzysetowym pojedynku zwyciężyła Kozlovą 6:2, 4:6, 6:3. Wcześniej zostało dokończone spotkanie Katarzyny Kawy z Kozlovą. Ten mecz został przerwany w piątek ze względu na zapadający zmrok. Mimo wygranej w pierwszej partii 7:5 i remisu po 3 w drugim secie Polka ostatecznie przegrała to spotkanie.", "W  niedzielę o godz. 12.30 finał gry podwójnej z działem Katarzyny Piter i jej deblowej partnerki Kateryny Bondarenko z Ukrainy (na zdjęciu), a następnie na kort wyjdą Kucova i Zenevska.", "Jak ocenia swój występ na kortach w Gdyni podsumowuje Katarzyna Kawa.", "– Z mojej perspektywy mecz był dobry do czasu, potem zabrakło trochę paliwa i byłam za wolna, robiłam błędy, a przeciwniczka grała coraz lepiej, także ten mecz w końcówce był zdecydowanie na korzyść mojej przeciwniczki, bo nie miałam już energii, żeby się postawić. Cały turniej oceniam bardzo pozytywnie, wparcie, które dostałam z trybun, ze strony fanów, jest niesamowite, będę to pamiętać i będzie mnie to niosło dalej.", "– Miejsce jest fantastyczne, ja uwielbiam morze, także dobrze się tu czułam od samego początku. Nigdy nie doświadczyłam takiej liczby kibiców, którzy są za mną, więc było to niepowtarzalne doświadczenie, których nie ma się za wiele w życiu i dlatego zapamiętam to na długo.", "– Myślę, że najlepszy w moim wykonaniu był mecz drugiej rundy. Zagrałam tam pod względem tenisowym najlepiej. Nigdy nie jest jednak tak, że jest wszystko idealnie. Przeciwniczka też jest na korcie i próbuje zrobić wszystko jak najlepiej. Cieszę się z tego, co wygrałam i zabiorę te dobre wspomnienia ze sobą.", "– Fizycznie czuję się dosyć dobrze, natomiast jestem zmęczona mentalnie nakładem sił, które starałam się dawać i zabrakło mi nieco koncentracji i energii.", "– Robię sobie tydzień przerwy, a następnie wybieram się na turniej do Rumunii. Myślę, że w tym momencie sezonu kluczowy jest dla mnie odpoczynek i granie meczów, bo nie nastawiam się na wielki trening, przyjdzie na to czas. Teraz staram się wyciągnąć z tego sezonu jak najwięcej, szczególnie, że zaczęłam wygrywać mecze. Będę więc łapać energię i mam nadzieję, że będę wygrywać.", "– Wiele rzeczy się na to złożyło. Bardzo ciężko przeszłam COVID pod koniec lutego i wciąż jest mi trudno pokazywać energię na dłuższą metę.  Wydaje mi się, że mój organizm się regeneruje, lecz nie jest jeszcze na takim poziomie, na którym bym sobie życzyła, aby był. Cieszę się, że mogę wytrzymywać coraz dłuższe mecze. Nie jest to sytuacja optymalna, ale jest coraz lepiej i to mnie napawa optymizmem i nadzieją. Oprócz tego ten trudny czas nauczył mnie pokory. Gdy się dużo trenuje i nie wygrywa meczów, to ciężko sobie poradzić z tym, że nie idzie. Zaczęłam też doceniać inne rzeczy niż tenis, które pomagają mi na korcie tenisowym. Czerpię szczęście nie tylko z tenisa, ale z życia.", "– Weszłam na kort, chcąc zakończyć ten mecz w dwóch setach, ale nie wiem, czy to mi pomogło czy przeszkodziło, bo grałam normalnie i w trakcie meczu o tym nie myślałam. Natomiast sytuacja wczoraj nie była dla mnie aż tak korzystna, przegrywałam 0:3, po długiej walce wyrównałam na 3:3, lecz nie widziałam żadnej piłki, która była powyżej poziomu drzew, także grało się dosyć trudno i myślę, że z czasem nie byłoby lepiej. Mecz musiał być wczoraj przerwany, to nie podlega dyskusji.", "– Tak, kiedyś, jak byłam młodsza, było to trochę stresujące, bo identyfikowałam się z oczekiwaniami kibiców, ale im jestem starsza i im więcej doświadczyłam kibicowania przeciwko sobie, tym bardziej doceniam to, że ktoś kibicuje za mną i że w ogóle mam tylu kibiców i to jest niesamowite i zdecydowanie mnie niesie do przodu.", "– Większość warunków mi nie przeszkadza, natomiast najgorsza sytuacja jest wtedy, gdy piłka z jasnego nieba wpada w ciemne tło. Nie zmienia się geometria kortu, ale ja nie widzę jak odległa jest piłka, więc muszę trochę zwolnić i się skoncentrować i na nią uważnie patrzeć. Rzadko zdarzają się takie sytuacje, światłocienie są trudne dla mnie i właśnie momenty, kiedy niebo jest czyste, jest nieco jaśniej, kort jest ciemniejszy i to jest trudne w kontekście reakcji.", "– Podobny poziom presji, tylko dokładnie odwrotnie. Kibice byli praktycznie całym stadionem za przeciwniczką, a ja miałam za sobą dwie czy trzy osoby, trudno się gra przeciwko całemu stadionowi, a tu cudowanie się grało z całym stadionem. Dlatego jestem szczęśliwa, że turniej WTA wrócił do Polski i mogłam tu wystąpić.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kawa w ćwierćfinale BNP Paribas Poland Open", "date": "\n\t\t\t\t\t\t\t\t\t\t22 lipca, 2021\t\t\t\t\t", "text": ["Katarzyna Kawa zajmuje 143. pozycję na liście klasyfikacyjnej WTA, a Rumunka 81. Tej różnicy miejsc w rankingu WTA w czwartkowe popołudnie nie było widać. Wręcz przeciwnie to Polka wyglądała na bardziej doświadczoną i oponowaną tenisistkę. Kawa pokonała Begu 6:2, 6:4. A warto przypomnieć, że w tym roku na Wimbledonie Rumunka pokonała Petrę Martić i przegrała dopiero z Igą Świątek. Z kolei na Roland Garros była o krok od wyrwania seta Serenie Williams. ", "W ćwierćfinale Kawa zmierzy się z Kateryną Kozłową. W meczu drugiej rundy Ukrainka wyraźnie przegrała pierwszą partię z Białorusinką Alaksandrą Sasnowicz, za to w dwóch kolejnych poradziła sobie znacznie wygrywając 2:6, 6:4, 6:3. Mecz Kawy z Kozłową rozpocznie się w piątek nie przed 15. Pierwsze pojedynki od godz. 11.", " Katarzyna Kawa wzięła udział po meczu w konferencji online:", "– Moja pewność siebie rośnie z każdym wygranym meczem. Gram coraz lepiej i zarówno moje ciało, jak i głowa to wytrzymują. Cieszę się, że idę do przodu. Jutro zagram kolejny mecz.", "– Widziałam, że gdy oddaję inicjatywę, przegrywam punkty. Cały czas   zmuszałam siebie do przejmowania inicjatywy i grania ofensywnego. Miałam narzędzia i średnia punktów wygrywanych była większa właśnie przy grze ofensywnej niż defensywnej. Cieszę się, że to zadziałało do końca.", "– Nie wiem, czy w ogóle jest jakikolwiek tenisista, który byłby w pełni zadowolony z tego, co pokazał nawet po wygranym meczu. Ja tak mam. Ale jeśli chodzi o całokształt, jestem bardzo zadowolona. ", "– Czuję energię od polskich kibiców. Mimo iż ciężko narysować drogę tej energii, ona mnie niesie i w żadnym momencie nie pozwala mi się poddać. Jeśli publiczność we mnie wierzy, to ja sama jeszcze bardziej w siebie wierzę. Dawno nie grałam przed polską publicznością, jest to wspaniałe uczucie i dużo dla mnie znaczy. Mam wsparcie kibiców, mojej rodziny, trenera, nawet moja babcia przyjechała do Gdyni aż z Krynicy Zdroju. Cieszę się, że mogą tu być i ze mną to przeżywać.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięstwo Kawy, porażka Fręch i debiut Baszak", "date": "\n\t\t\t\t\t\t\t\t\t\t20 lipca, 2021\t\t\t\t\t", "text": [".", "Mistrzyni Polski sprzed kilku Magdalena Fręch i wicemistrzyni kraju Katarzyna Kawa rozegrały trzysetowe pojedynki w pierwszej rundzie BNP Paribas Poland Open WTA 250. Niestety, Fręch po emocjonującym i pełnym zwrotów akcji przegrała z Hiszpanką Nurią Parrizas Diaz 3:6, 6:2, 4:6. Z kolei Kawa pokonała Chorwatkę Terezę Mrdezę 6:3, 1:6, 6:2.", "Debiut w tak dużej rangi imprezie ma za sobą 18-letnia i zarazem najmłodsza Polka, która wystąpiła w turnieju głównym singla BNP Paribas Poland Open. Jej znakiem rozpoznawczym jest jednoręczny backhand – technicznie bardzo trudne i rzadko spotykane w kobiecym tenisie zagranie, które robi olbrzymie wrażenie, tak jak sama Weronika. ", "Chociaż we wtorek przegrała z Alaksandrą Sasnowicz 6:3, 1:6, 2:6, występ w turnieju WTA traktuje jako ważne doświadczenie na początku seniorskiej.", "– To mój debiut na poziomie WTA, więc starałam się przede wszystkim zachować koncentrację. Nie zwracałam uwagi ani na trybuny, ani na kamery telewizyjne, ale czułam wsparcie kibiców w trakcie meczu. Poza tym lubię taką atmosferę i gra mi się tym lepiej, im więcej ludzi ogląda mecz. Lepiej od rywalki weszłam w mecz, w pierwszym secie nawet trochę mi pomogła, ale w drugim zaczęła grać dużo lepiej. Różnica między tenisem juniorskim a zawodowym jest olbrzymia. Już nie można liczyć na łatwe punkty. Wiem, jak wiele pracy jeszcze przede mną. Trzeba brać się do roboty – podsumowała Weronika Baszak", " Maciej Synówka, trener Weroniki Baszak podkreśla, że największym atutem jego podopiecznej jest pracowitość, wola walki i olbrzymi entuzjazm. ", "– Jako młoda osoba nie jest skażona sukcesem i też nie zna ciemnej strony tenisa, a każda możliwość kontaktu z zawodniczkami z pierwszej setki jest dla niej ogromnym wydarzeniem. Wysiłek taty Weroniki w sportowe wychowanie córki procentuje. Weronika dopiero, gdy zakończyła rozgrywki juniorskie przerywane pandemią, przeszła do turniejów seniorskich. Dotychczas Weronika rozegrała tylko kilka turniejów zawodowych, tak więc wejście na kort centralny i wygranie pierwszego seta wymagało dobrego przygotowania i cieszę się, że ten debiut pomimo przegranej był pozytywnym doświadczeniem.", "W środę kolejne pojedynki. Z Polek o awans do trzeciej rundy singla zagra Weronika Falkowska. Jej rywalką będzie Niemka Tamara Korpatsch (to spotkanie ok. godz. 15). Na kortach Arki kibice będą mogli także dopingować nasze tenisistki rywalizujące w grze podwójnej. Katarzyna Piter zagra w parze Kateryna Bondarenko (Ukraina). Zobaczymy też duet Fręch i Kawa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Fręch zagra z Katarzyną Kawą o tytuł", "date": "\n\t\t\t\t\t\t\t\t\t\t15 lipca, 2021\t\t\t\t\t", "text": [" ", "– Dzisiaj tylko na początku drugiego seta straciłam na chwilę koncentrację, ale cieszę się, że udało mi się tego dopilnować. Od stanu 2:2 zaczęłam grać swoje i tego nie wypuściłam do końca. Ona po pierwszym secie wyraźnie puściła rękę, bo wiedziała, że nie ma nic do stracenia, a wtedy się gra najlepiej. A ja musiałam być bardzo skoncentrowana. Przy wysokim prowadzeniu trzeba być bardziej uważnym, bo każda piłka może odwrócić losy. Ale dzisiaj postawiłam na swoje – powiedziała po awansie Fręch, rozstawiona z numerem drugim.", "Przed rokiem Magda pokonała Katarzynę Kawę w dwóch morderczych setach, a mecz trwał blisko trzy godziny. Wówczas zwycięstwo dało jej czek na 27 tysięcy dolarów. Tym razem na złotą medalistkę czeka żółty samochód Mercedes Klasy A ufundowany przez gdyńską firmę BMG Goworowski, a finalistka zarobi 40 tysięcy złotych.", "– Wiem, że stać mnie na wygraną, ale będzie to ciężki finał. Bardzo dobrze się znamy, wiele razy grałyśmy razem debla, wiele razy przeciwko. Wszystko będzie zależało od tego, jak wyjdziemy, zaczniemy. Postaram się być stroną ofensywną, ale wiem, że to będzie trudne, bo Kasia jest ograna na takim tempie – powiedziała Fręch.", "W czwartek po południu Katarzyna Kawa i Weronika Falkowska (LOTOS PZT Team) wywalczyły w deblu tytuł 95. Narodowych Mistrzostw Polski. W finale debel rozstawiony z numerem drugim pokonał turniejowe „jedynki” Paulę Kanię-Choduń i Martynę Kubkę (LOTOS PZT Team) 7:5, 6:0.", "Zwycięstwo dało Kawie i Falkowskiej premię w wysokości 34 tysięcy złotych do podziału na parę. Finalistki musiały się zadowolić sumą14 tys. zł do podziału.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polki ze zmiennym szczęściem", "date": "\n\t\t\t\t\t\t\t\t\t\t19 lipca, 2021\t\t\t\t\t", "text": ["Zwyciężczyni, co oczywiste, nie kryła radości. – Z Ulą nigdy nie gra się łatwo, o czym wiem od wielu lat, bo rywalizowałyśmy ze sobą już jako juniorki. Wiedziałam, że muszę grać agresywnie i konsekwentnie trzymać się ustalonego planu – powiedziała Słowaczka. Punktem kulminacyjnym ich rywalizacji w kategorii do lat 18 był finał US Open 2007, wygrany przez Kuczovą.", "– Oczywiście jest mi smutno, bo to przecież turniej przed polską publicznością, do którego dostałam „dziką kartę”. Bardzo chciałam wystąpić w Gdyni, chociaż miałam bardzo mało czasu, żeby przestawić się z nawierzchni twardej na ziemną, która nie jest moją ulubioną. No i po prostu zagrałam słabo… – podsumowała Radwańska.", "W drugiej rundzie Kuczova spotka się z trenowaną przez Justynę Jegiołkę Rumunką Iriną Barą, która w jedynym w poniedziałek w trzysetowym pojedynku pokonała Włoszkę Federicę di Sarrę 6:3, 1:6, 7:5. Natomiast Słowaczka Anna Karolina Schmiedlova (6:3, 6:3 z Rosjanką Anną Blinkową) zmierzy się z Węgierką Anną Bondar (7:5, 6:3 z Rosjanką Walerią Olanowską). Kolejnych przeciwniczek nie znają jeszcze Weronika Falkowska i Ukrainka Kateryna Kozłowa (7:6, 6:2 z Amerykanką Katie Volynets). Z kim zagrają w środę, dowiedzą się we wrorek.", "Pierwsze wtorkowe mecze od 11. Na pierwszy ogień pójdzie Weronika Baszak z Białorusinką Alaksandrą Sasnowicz. Najwcześniej o 15 rozpocznie się pojedynek Katarzyny Kawy z Chorwatką Terezą Mrdezą, a następnie Magdalena Fręch zmierzy się z Hiszpanką Nurią Parrizas-Diaz. W programie także spotkania deblowe z udziałem polskich par.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dziewięć Polek zagra w turnieju głównym BNP Paribas Poland Open", "date": "\n\t\t\t\t\t\t\t\t\t\t19 lipca, 2021\t\t\t\t\t", "text": [" ", "Ostatnia korekta listy zgłoszeń do turnieju olimpijskiego w Tokio oraz seria kontuzji w turniejach kończących się w niedzielę w innych miastach sprawiły, że w Gdyni zwolniło się aż pięć miejsc. Los zadecydował, że Weronika Falkowskajeszcze raz zagra z Kateryną Bondarenko. Czy wolałaby zmierzyć się z inną, być może mniej wymagającą rywalką?", "– Nie! – odpowiedziała bez chwili wahania. – Już wiem, jak z nią grać.", "Najważniejsza zmiana zaszła na szczycie drabinki w turnieju głównym singla. Z powodu wyjazdu na igrzyska olimpijskie z BNP Paribas Poland Open wycofała się Julia Putincewa. Jej miejsce zajęła Nuria Parrizas-Diaz, która w tej sytuacji została rozstawiona z numerem 9 i w pierwszej rundzie zagra z Magdaleną Fręch.", "W turnieju singlowym wystąpią także Katarzyna Kawa, Urszula Radwańska i Weronika Baszak.", "W niedzielę odbyło się również losowanie turnieju deblowego. Drugą „dziką kartę” dostały Weronika Baszak i Warwara Flink. W pierwszej rundzie para polsko-rosyjska zmierzy się z Anną Daniliną z Kazachstanu i Lidzią Marozawą z Białorusi. Weronika Falkowska iPaula Kania-Choduń, które do wspólnego występu w Gdyni przygotowują się już od kilku dni, zagrają z rozstawionymi z numerem 4 Kateryną Bondarenko i Katarzyną Piter (czyli Falkowska i Bondarenko spotkają się aż trzy razy).", "W turnieju deblowym mamy jeszcze dwie polskie pary. Magdalena Fręch i Katarzyna Kawa, finalistki zakończonych wczoraj mistrzostw kraju, wylosowały Alenę Fominę (Rosja) i Terezę Mrdezę (Chorwacja), natomiast Anna Hertel i Martyna Kubka, zwyciężczynie niedawnego turnieju ITF we Wrocławiu – Irinę Barę (Rumunia) i Varvarę Lepchenko (USA).", "Plan gier na poniedziałek (początek o 11) obejmuje sześć meczów singlowych i trzy deblowe. Organizatorzy szczególnie kibiców zapraszają – i proszą o doping – na mecz Polki. Najwcześniej o 15 Weronika Falkowska spróbuje zrewanżować się Katerynie Bondarenko, a następnie na kort centralny wyjdzie Urszula Radwańska, która zmierzy się z Kristiną Kuczovą.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Weronika Falkowska w drugiej rundzie BNP Paribas Poland Open!", "date": "\n\t\t\t\t\t\t\t\t\t\t19 lipca, 2021\t\t\t\t\t", "text": ["W zwycięstwie Weroniki Falkowskiej z Ukrainką Kateryną Bondarenko nie ma ziarna przypadku. W niedzielę Polka przegrała 3:6, 6:7(3), a w poniedziałek pokonała tę samą rywalkę 6:0, 6:2 w zaledwie 55 minut. ", "Gdy Weronika dowiedziała się w niedzielę, że jednak nie odpadła z turnieju i zagra w głównym jako „lucky looser”, nawet się ucieszyła, że ponownie zmierzy się z Bondarenko. – Bo już wiem, jak z nią grać – powiedziała. W kolejnym dniu turnieju okazało się, że nie tylko wiedziała, jak grać, ale wiedziała, co mówi.", "Wypada, może nawet trzeba zauważyć, że Weronika potrafiła szybko oswoić się z wszelkimi okolicznościami towarzyszącymi. Nie przestraszyła się ani wyżej notowanej i utytułowanej rywalki, ani ogromnej szansy, która pojawiła się w zasięgu ręki, ani nawet – co bywa najtrudniejsze – mikrofonu ustawionego na środku kortu i wzroku kibiców wbitego prosto w nią. Na pierwsze pytanie odpowiedziała jeszcze z debiutancką nieśmiałością, natomiast po ostatnim można było odnieść wrażenie, że wcale jeszcze nie chciała kończyć tej rozmowy z konferansjerem reprezentującym zachwyconą widownię. Zwycięstwo dało Polce dużo pewności siebie, ogrom sympatii kibiców i dobre perspektywy na kolejne spotkania.", "Fot. Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak i Kacper Żuk w finale mistrzostw Polski!", "date": "\n\t\t\t\t\t\t\t\t\t\t15 lipca, 2021\t\t\t\t\t", "text": ["Będzie to ostatni występ Majchrzaka w Polsce przed wylotem do Tokio na igrzyska olimpijskie. W czwartek Kamil pewnie awansował do finału, pokonując 6:4, 6:2 Maksa Kaśnikowskiego, jednego z najbardziej obiecujących polskich juniorów. Obaj są objęci programem LOTOS PZT Team.", "– To był trudny mecz i na pewno moje najlepsze jak dotychczas spotkanie w Bytomiu. Od początku złapałem swój rytm. Maks jest zawodnikiem, który pozwala złapać rytm. Gra dużo piłek w kort, w dobrym tempie, które mi pasuje. Ale narzucił dzisiaj trudne warunki. Prowadziłem już 5:1, ale on wrócił na 5:4. Natomiast drugi set nie ułożył się dla niego dobrze. Może stracił koncentrację, mimo wszystko zmusiłem go do podejmowania wyższego ryzyka. Byłem lepszy, dobrze serwowałem. Myślę, ze o Maksie niejednokrotnie będziemy jeszcze słyszeć – powiedział po meczu Majchrzak, obecnie 104. w rankingu ATP Tour.", "W piątkowym finale 95. Narodowych Mistrzostw Polski, rywalem Kamila będzie Kacper Żuk, obecnie 170. na świecie. – Z Kacprem nie rozgrywaliśmy jeszcze oficjalnego spotkania. Wiem, jak to brzmi, ale poza setami treningowymi, sparingami, nie mieliśmy okazji rywalizować na korcie w turnieju czy na mistrzostwach. To będą szachy, kto wytrzyma w ważniejszych momentach i będzie skuteczniejszy danego dnia, po prostu wygra. Nie można wykluczyć, że będą trzy ciężkie sety – dodał Majchrzak.", "W drugim czwartkowym półfinale, w którym również spotkali się dwaj zawodnicy LOTOS PZT Team, Żuk pokonał Daniela Michalskiego (nr 3.) 6:2, 6:4, nie  dając praktycznie mu większych nadziei zna rewanż za ubiegłoroczny finał NMP w Bytomiu.", "– Było to najcięższe i najlepiej zagrane przeze mnie spotkanie w tegorocznych Narodowych Mistrzostwach Polski. Tak naprawdę od początku widziałem, że mam to spotkanie pod kontrolą. Były gładko wygrywane serwisy, nie dawałem szans Danielowi, dzięki czemu zamykałem wszystko szybko. Przez cały mecz nie było momentu przestoju. Wszystko zależało ode mnie – podsumował czwartkowy półfinał Żuk.", "– Finał z Kamilem nie będzie łatwy. Jeżeli będę trzymał poziom jak dzisiaj, to będzie naprawdę fajne spotkanie do oglądania. Będzie to rozgrywanie wszystkiego w głowie, taktycznie – dodał.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wkraczamy w fazę medalową", "date": "\n\t\t\t\t\t\t\t\t\t\t14 lipca, 2021\t\t\t\t\t", "text": ["W turnieju męskim będziemy świadkami rewanżu za ubiegłoroczny finał Narodowych Mistrzostw Polski. 22-letni Kacper Żuk do półfinału awansował po zwycięstwie nad Michałem Mikułą, oddając swojemu rywalowi zaledwie 5 gemów. Tyle samo w kończącym dzień spotkaniu ćwierćfinałowym stracił Daniel Michalski, który wygrał z Maciejem Rajskim 6:0, 7:5. Drugi set był niezwykle zacięty. Rajski odrobił stratę przełamania i w pewnym momencie był o dwa punkty od wygrania całej partii. Końcówka meczu obfitowała w znakomite wymiany, ale ostatecznie w czwartkowym półfinale dojdzie do próby rewanżu za ubiegłoroczny finał Mistrzostw Polski.", "W drugim półfinale Kamil Majchrzak (nr 1) podejmie nierozstawionego Maksa Kaśnikowskiego. Notowany na 109. pozycji światowego rankingu Majchrzak miał w środę sporo problemów z Piotrem Matuszewskim, który przy stanie 1:1 w setach zszedł z kortu z powodu kontuzji. Kaśnikowski wygrał trzysetową batalię z innym zdolnym juniorem, Aleksandrem Orlikowskim. Duet, który w drabince gry podwójnej tworzy parę deblową, rozegrał w środę mecz o bardzo dużą stawkę. Kaśnikowski, który w poprzedniej rundzie po fantastycznym pojedynku pokonał Pawła Ciasia, w środę przegrał co prawda pierwszego seta, ale zdołał odwrócić losy rywalizacji. W czwartkowym meczu z Majchrzakiem będzie walczył o najcenniejsze zwycięstwo w karierze.", "– Piotrek napsuł mi dzisiaj mnóstwo krwi i bardzo żałuję, że musiał przerwać mecz z powodu kontuzji. Takie spotkania pokazują, że rankingi nie grają, a tenis jest otwartą dyscypliną – powiedział Majchrzak, który niebawem wyruszy do Tokio na Igrzyska Olimpijskie.", "W turnieju kobiet o finał zagrają wyłącznie rozstawione zawodniczki. Magdalena Fręch (nr 2) podejmie Annę Hertel (nr 5), a Katarzyna Kawa (nr 1) zagra z Martyną Kubką (nr 4).", "Hertel sprawiła w środę niespodziankę eliminując z singlowej drabinki rozgrywającą znakomity sezon Weronikę Falkowską. Po wygraniu pierwszego seta 6:2, w drugim studiująca w USA Hertel także miała przewagę przełamania. Od stanu 1:3, z sześciu kolejnych gemów Falkowska wygrała aż pięć i kończąc seta udaną serią, pełna animuszu przystępowała do decydującej partii. Ostatni set był najbardziej zacięty i trzymał w napięciu do samego końca. Hertel lepiej wytrzymała końcówkę i zagra w najlepszej czwórce zawodów.", "Kawa, Fręch i Kubka dotychczasowe mecze wygrywały bez straty seta. Ta druga jest niekwestionowaną rekordzistką pod względem liczby straconych gemów – w trzech rozegranych meczach przegrała ich ledwie osiem.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga i Hubert charytatywnie na otwarcie turnieju BNP Paribas Poland Open", "date": "\n\t\t\t\t\t\t\t\t\t\t14 lipca, 2021\t\t\t\t\t", "text": ["Zanim jeszcze Iga Świątek, mistrzyni Roland Garros 2020 i Hubert Hurkacz, półfinalista Wimbledonu 2021, zagrali w pokazowym meczu charytatywnym, spotkali się z dziennikarzami.", "– Takiego turnieju bardzo w Polsce brakowało. Dzięki temu jeszcze więcej dzieci zacznie grać i jeśli nawet nie zostaną zawodowcami, to zdrowo i pożytecznie spędzą wolny czas. Myśl o igrzyskach wywołuje u mnie niezwykłe emocje. To już taka nasza rodzinna tradycja, bo od dziecka słuchałam opowieści taty, jak niezwykłe jest to wydarzenie. Jestem w takim wieku, że ciągle jeszcze się uczę i zbieram nowe doświadczenia. Po wygraniu Roland Garros znalazłam się w nowej rzeczywistości i mam nadzieję, że się w niej odnalazłam. Bardzo się cieszę, że Hubert odnosi sukcesy w tym samym czasie, bo mam z kim pogadać w tourze. To nie tylko znakomity tenisista, ale przede wszystkim fantastyczny człowiek – powiedziała Iga Świątek.", "– Za sprawą turnieju w Gdyni polscy kibice znów mają możliwość oglądania na żywo tenisa na poziomie światowym. Mam nadzieję, że dzięki temu tenis w naszym kraju będzie jeszcze bardziej popularny, a dzieci będą miały od kogo czerpać inspirację. Co teraz? Po Wimbledonie muszę szybko przestawić się z trawy na nawierzchnię twardą, bo do igrzysk olimpijskich zostało mało czasu. Zawsze marzyłem o tym, aby wystąpić na igrzyskach i znaleźć się w reprezentacji z najwybitniejszymi polskimi sportowcami ze wszystkich dyscyplin – stwierdził Hubert Hurkacz.", "– Bardzo się cieszę, że dzięki Idze Świątek i Hubertowi Hurkaczowi rośnie w Polsce zainteresowanie tenisem. Jestem przekonany, że sukcesy tej dwójki staną się bodźcem dla kolejnych pokoleń, a gdyński turniej tylko pomoże w rozwoju kolejnych gwiazd – podkreślił prezydent Gdyni Wojciech Szczurek. – Dla mnie to najpiękniejsze korty w Polsce.", "– Specyficzne usytuowanie gdyńskich kortów nadaje imprezie wyjątkowego klimatu. Bliskość morza i sąsiedztwo z rezerwatem przyrody oraz unikalne warunki klimatyczne sprawiają, że świetnie się tu gra. Z pewnością nie zabraknie sportowych emocji i tenisa na najwyższym, światowym poziomie – dodał prezydent Szczurek.", "W tym roku w Gdyni zagrają tenisistki z pierwszej pięćdziesiątki oraz pierwszej setki rankingu WTA, co gwarantuje wysoki poziom głównego touru i tradycji turniejów WTA w Polsce. W najbliższych dniach zostaną ogłoszone kolejne zawodniczki, które dołączą do obsady turnieju eliminacyjnego i głównego. Nie jest wykluczone, że pojawi się jeszcze jedno polskie nazwisko.", "Czekamy na potwierdzenie od WTA, aby dostać dodatkowe „dzikie karty”. Jeśli zawodniczki z TOP20 rankingu nie zgłoszą się do naszego turnieju do piątku, będziemy w posiadaniu kolejnych przepustek do turnieju. Na tę chwilę mamy listę polskich zawodniczek, którym chcielibyśmy je przyznać, ale z opublikowaniem całej listy wstrzymamy się do piątku. Do debla zaprosiliśmy Paulę Kanię-Choduń i Weronikę Falkowską. Paula bardzo dobrze radzi sobie w deblu, o czym najlepiej świadczy wygrany turniej WTA. Weronika Falkowska z kolei ma za sobą rewelacyjne wyniki w singlu. Niedawno wygrała cztery turnieje ITF, w tym trzy z rzędu i awansowała w rankingu o około 500 pozycji. Jestem przekonany, że z tą niewielką pomocą, Polki zdobędą punkty, które ułatwią im odnoszenie kolejnych sukcesów– podkreślił Marcin Matkowski", " dyrektor turnieju BNP Paribas Poland Open. ", "Jesteśmy bardzo szczęśliwi, że kobiecy tenis na najwyższym poziomie wraca do Polski. Przez ponad tydzień w Gdyni czeka nas prawdziwe święto tenisa. Udział Igi Świątek i Huberta Hurkacza w otwarciu turnieju BNP Paribas Poland Open dodatkowo podkreśla rangę tego wydarzenia, a dla kibiców jest to wyjątkowa i jedyna okazja do zobaczenia na żywo naszych czołowych zawodników przed wylotem na Igrzyska Olimpijskie do Tokio.", "Turniej eliminacyjny BNP Paribas Poland Open startuje 17 lipca, a turniej główny rozpoczyna się 19 lipca i potrwa do 25 lipca. We wtorek podczas uroczystego Otwarcia Turnieju kibice po raz pierwszy zasiedli na specjalnie ustawionym na czas turnieju Korcie Centralnym, który może pomieścić nawet dwa tysiące widzów. Bilety na wydarzenie otwarcia cieszyły się ogromnym zainteresowaniem i zostały wyprzedane w dwa dni. Z powodu obostrzeń sanitarnych do sprzedaży początkowo mogła trafić ograniczona pula biletów zarówno na dni turniejowe, jak i dzień otwarcia. Następnie została ona uzupełniona o nową pulę biletów wyłącznie dla osób zaszczepionych na Covid-19.", "„We are tennis” to hasło, którym BNP Paribas posługuje się z dumą na całym świecie. Kochamy ten sport, emocjonujemy się nim wraz z milionami kibiców i wspieramy jego rozwój. Dlatego z niecierpliwością czekaliśmy na turniej WTA w Gdyni oraz powrót zawodów tej rangi do Polski – zaznaczył Dariusz Maciołek, dyrektor pionu marketingu w Banku BNP Paribas. – Pierwsza edycja turnieju rangi WTA to duże wyzwanie organizacyjne, szczególnie w aktualnych czasach. Dlatego tym bardziej cieszy dzisiejsza uroczysta inauguracja tego wydarzenia. Grupa BNP Paribas od ponad 40 lat aktywnie angażuje się w promocję tenisa, czego wyrazem jest to partnerstwo. Do zobaczenia na kortach – dodał.", "W tym roku pula nagród w turnieju wyniesie 235.238 USD. W drabince głównej w singlu zagrają 32 zawodniczki ze światowego rankingu WTA. W turnieju wystąpi 16 par deblowych oraz 16 zawodniczek zagra w eliminacjach. Wygrana w turnieju daje 280 punktów do rankingu WTA.", "Trwa sprzedaż biletów na BNP Paribas Poland Open na platformie eBilet.pl", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Marcin Gawron chce wrócić na korty", "date": "\n\t\t\t\t\t\t\t\t\t\t15 lipca, 2021\t\t\t\t\t", "text": ["– Narodowe Mistrzostwa Polski nigdy nie miały takiej wysokiej puli nagród. Sportowcy, którzy prowadzą zawodową karierę, grają w turniejach, w których mogą zdobyć punkty do rankingu ATP lub imprezy, w których są duże i atrakcyjne pule nagród. Dlatego te 700 tysięcy to niesamowity magnes, który przyciąga czołówkę – mówi Gawron.", "Marcin Gawron pojawił się w Bytomiu w roli kibica. Miał okazję m.in. widzieć z bliska powrót na korty Marty Domachowskiej, która odpadła w pierwszej rundzie singla, ", "a w kolejnych dniach rywalizowała w turnieju pocieszenia o 10 tys. zł dla zwyciężczyni.", "– Jak patrzę po uczestnikach, to widać w ich oczach, że każdy patrzy na auta, które są nagrodą dla mistrzów w singlu. To trochę brutalne, ale nagrody nakręcają nas, jako zawodników. Każdy człowiek marzy o nowym mercedesie klasy A. To praktyczna nagroda, dla tenisistów, bo dużo podróżujemy. Pamiętam początki swojej kariery, często pojawiał się problem i zastanawialiśmy się, czyim samochodem pojedziemy, bo ten za dużo pali, ten za mały bagażnik, ten nie ma klimatyzacji, więc może pociągiem lepiej itp. – powiedział Gawron.", "Według Marcin Gawrona, biorąc pod uwagę pulę nagród i samochody dla złotych medalistów, nie dziwi tak mocna obsada w drabinkach. – Trzeba pamiętać, że ", "w międzynarodowym Tourze gra się praktycznie przez wszystkie 52 tygodnie w roku. Latem imprez jest więcej i łatwiej się dostać do turniejów wyższej rangi, więc zwykle zawodnicy wybierają inne turnieje niż mistrzostwa kraju. Dziś jest tak, jak widzimy. ", "Są w drabinkach Kamil Majchrzak, Kacper Żuk, Michał Dembek, Magda Fręch, Kasia Kawa i inni, którzy na co dzień grają w Tourze. Rezygnują z tego, żeby zagrać w Bytomiu, chcą być medalistami, bo każdy o tym marzy. A tę motywację podkręcają, oczywiście, atrakcyjne nagrody – wyjaśnia Gawron.", "Przed rokiem Żuk i Fręch za zwycięstwo w singlu odebrali czeki na sumę 27 tys. zł. Tym razem mistrzowie otrzymają samochody marki Mercedes Klasy A, ufundowane przez gdyńską firmę BMG Goworowski, a finaliści singla zarobią po 40 tys. zł.", "– Jest o co grać, po to gramy i pracujemy, żeby na końcu coś z tego mieć. Kiedy mamy okazję grać o fajne nagrody i w dodatku swoim kraju, to jest dodatkowa motywacja. Jak patrzę na Martę Domachowską, która zagrała tu po kilkuletniej przerwie, to chodzą po głowie myśli, żeby też wrócić – mówi Marcin. – Mam pewne zdrowotne problemy, ale już umówiłem się z moim byłym partnerem i wybitnym polskim deblistą Mateuszem Kowalczykiem, że w przyszłym roku, jak wszystko dobrze pójdzie, zagramy tu o nasz wspólny tytuł, chyba po raz piąty czy szósty już – dodał.", "– Nie ukrywam, że tęsknię za tym, za podróżowaniem na turnieje, grą o punkty ", "i atrakcyjne nagrody. Jak patrzę na swoją karierę, to nie powiem, że mam do siebie pretensję czy żali, że coś mogło być inaczej. Dziś moje życie obróciło się całkowicie i też jestem szczęśliwy w tym miejscu, w którym jestem, jako mąż i ojciec dwójki dzieci. Ale jednak tenis to ponad 25 lat mojego życia, więc kiedy będę o nim mówił i go oglądać, to ", "w sercu będzie mi się robiło ciepło, a głos będzie drżał. Dlatego z Mateuszem od lutego 2022 roku zaczynamy okres przygotowawczy. Jesteśmy już umówieni, a ja zrobię wszystko, żeby być zdrowy. Wiem, że jest wielu młodszych i doświadczonych zawodników, ale w deblu wiele się może zadziać – kończy Marcin Gawron.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "95. NMP w Tenisie – powrót Marty Domachowskiej", "date": "\n\t\t\t\t\t\t\t\t\t\t10 lipca, 2021\t\t\t\t\t", "text": [": Tomasz Dobiecki", "Fot.: Olga Pietrzak", "– Fajnie było znowu zagrać w turnieju po tylu latach. Sporo czasu minęło od tego, kiedy po raz ostatni rywalizowałam w takiej imprezie. To się różni znacząco od gry na treningu. Nerwy na początku spotkania były ciężkie do zniesienia. Z czasem było coraz lepiej, ale nie mam meczowego ogrania ani pewności na korcie. Spróbowałam i nie mam czego żałować. Gdy przegrywałam 0:5 w pierwszym secie, pomyślałam sobie, że gorzej już być nie może. No trudno, nic więcej gorszego nie mogło się wydarzyć. Dałam z siebie wszystko, na końcu fizycznie przysiadłam trochę. Nie była to do końca moja gra, ale w innej się nie odnalazłam. Stąd pojawiło się więcej błędów – podsumowała pierwszy mecz po ponad pięcioletniej przerwie Domachowska.", "W meczu pierwszej rundy Marta stawiła zacięty opór, zanim przegrała z zawodniczką miejscowego Górnika – Magdaleną Hędrzak 2:6, 6:4, 3:6.", "– Dzisiaj przekonałam się, że zupełnie inaczej jest na treningach, a inaczej na meczu. Z Agnieszką Radwańską gramy pięć minut rozgrzewki i od razu gramy na punkty. Presja turniejowa to zupełnie coś innego. Nie planuję powrotu do tenisa. No, jeśli grałoby mi się dzisiaj dobrze, to pograłabym coś więcej, bo w Polsce jest w tej chwili sporo turniejów. Ale jednak to zupełnie dwa światy. Na pewno wiem, że gram lepiej na treningach. Tyle ile mogłam, tyle z siebie dałam – powiedziała Domachowska, która być może jeszcze wyjdzie na kort.", "– Wiem, że jutro zapisy do debla są do godziny 13. Zobaczymy, w jakim stanie wstanę jutro rano. Początkowo w planach miałam start z Alą Rosolską, ale tu nie dojedzie, bo szykuje się do igrzysk. No może się zdecyduję. Wiem, że jeszcze jest turniej pocieszenia i w nim 10 tysięcy złotych do wygrania, ale nie wiem czy dałabym radę jeszcze zagrać kilka meczów. Zobaczymy w jakiej formie jutro wstanę z łóżka – dodała.", "Wiktoria Rutkowska: – Zdecydowanie to było trudne spotkanie. Nie czułam się najlepiej tenisowo. Z Darią dużo trenowałyśmy wspólnie przez ostatnie dwa dni. Znałyśmy nawzajem swoją grę, więc było to jeszcze cięższe. Obydwie w drugim secie popełniałyśmy dużo błędów. Może decydowało też trochę zmęczenie, ale również presja. Jako pierwsze zostałyśmy wyznaczone do gry w turnieju głównym, to nie jest łatwe. Ważne, że do przodu. Singiel jest moim głównym celem, potem dopiero debel. Ostatnio nawet lepsze wyniki notuję w grze pojedynczej, więc zobaczymy, jak to się dalej potoczy.", "Maciej Ziomber: – Było to bardzo wyczerpujące spotkanie. Pod koniec trzeciego seta łapały mnie już skurcze, ale udało się dokończyć mecz. Temperatura na początku nie była zła. Najtrudniej było mi wczuć się w piłki i kort, bo wszystko odskakiwało. Bardzo źle zacząłem mecz, przegrywając seta 1:6. Z czasem jednak było coraz lepiej, wiedziałem za to, że przeciwnik czuł się gorzej. Im dłużej trwał mecz, tym bardziej działało to na moją korzyść.", "mężczyźni –", "Maciej Rajski (nr 8.) – Yann Wójcik 6:3, 6:3", "Dominik Nazaruk – Piotr Pawlak 6:3, 6:4", "Maciej Ziomber – Jasza Szajrych 1:6, 6:3, 6:2", "kobiety –", "Magdalena Hędrzak – Marta Domachowska 6:2, 4:6, 6:3", "Marcelina Podlińska – Amelia Kopel 6:4, 6:0", "Wiktoria Rutkowska – Daria Górska 6:3, 7:6 (8-6)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Polish Cup w Warszawie", "date": "\n\t\t\t\t\t\t\t\t\t\t13 lipca, 2021\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięstwa Kamila Majchrzaka i Kacpra Żuka na 95. NMP w Bytomiu", "date": "\n\t\t\t\t\t\t\t\t\t\t12 lipca, 2021\t\t\t\t\t", "text": ["Majchrzak, który przed rokiem zdobył w Bytomiu brązowy medal, pokonał w meczu drugiej rundy Dominika Nazaruka 6:1, 6:1. – Wynik może na to nie wskazuje, ale było wiele zaciętych gemów, w których, na szczęście, przechyliłem szalę na swoją korzyść. Lepiej serwowałem, miałem wyższą skuteczność pierwszego podania – mówi Kamil Majchrzak. – Były momenty, w których wynik mógł być troszkę bardziej wyrównany. Natomiast w porównaniu do pierwszej rundy, podniosłem swoją dyspozycję tenisową dość wyraźnie. I dużo lepiej to wyglądało. Dałem z siebie 100 procent. Nawet gdybym grał rano, to i tak bym oglądał finał Euro – śmieje się Kamil. – Są dla mnie imprezy, których nie mogę ominąć. Cieszę się, że Włochy wygrały.", "Kacper Żuk, który przed rokiem sięgnął po złoty medal i wywalczył czek na 27 tysięcy dolarów, pokonał w drugiej rundzie 95. edycji Narodowych Mistrzostw Polski startującego z „Dziką kartą” Macieja Ziombera 6:2, 6:2.", "– To była dobra wiadomość, że nie gram za wcześnie, bo wczorajszy finał Euro 2020 skończył się około północy. Na szczęście moi faworyci wygrali. Ostatnie 3-4 tygodnie w trakcie Euro 2020 nie były łatwe, kiedy tych spotkań było tak dużo, ale teraz już w pełni skupiam się na tenisie – mówił tuż po meczu Żuk. – Dzisiaj na korcie miałem mecz pod pełną kontrolą od samego początku do końca. Starałem się grać swój tenis, bez żadnych fajerwerków. Cieszę się, że to się tak szybko skończyło, bo warto w takim turnieju zachować jak najwięcej sił na decydujące mecze.", "Do ćwierćfinału awansował także Maciej Rajski, rozstawiony z numerem ósmym, po wygranej z Piotrem Galusem 6:1, 6:2. Rajski powiedział po meczu: – Ciężko mi się grało, bo na korcie centralnym jest dużo mączki i jest bardzo nierówny. Piłki są szybkie i wpadały światłocienie między drzewami. Trudno było złapać odpowiedni timing i rytm uderzeń. Nie było w tym spotkaniu zbyt wielu wymian. Tylko serwis, return i tyle. Najważniejsze, że udało się dobrnąć do końca szczęśliwie.", "Jego kolejnym rywalem może być ubiegłoroczny wicemistrz kraju z bytomskich kortów, Daniel Michalski (nr 3). Zawodnik LOTOS PZT Team we wtorek musi jednak pokonać Mateusza Terczyńskiego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Po mistrzostwach Polski do lat 12 czas na Europę", "date": "\n\t\t\t\t\t\t\t\t\t\t6 lipca, 2021\t\t\t\t\t", "text": ["Na kortach klubu Advantage walczono nie tylko o puchary i medale, ale także o nagrody finansowe i niezwykle atrakcyjny wjazd Florydę do słynnej akademii IMG. Czeki ufundowała firma Aluplast, w nazwie mistrzostw pojawiło się zdanie „Aluplast. Tenis oknem na Świat”. Z kolei wyjazd do USA ufundował Polski Związek Tenisowy.", "– Mimo że nagrody były bardzo atrakcyjne to wśród faworytów nie było widać większej presji podczas meczów. Fakt, część pojedynków była bardzo zacięta, ale tak jak wspomniałem stała na dobrym, a momentami bardzo dobrym poziomie. I co równie istotne u tak młodych sportowców widać wzajemny szacunek, a w wolnym czasie tworzą grupę kolegów i koleżanek lubiących wspólnie spędzać wolny czas – mówi trener Wołąsewicz. I dodaje, że za kilkanaście dni czeka kadrę ważne zgrupowanie w ośrodku Angie w Puszczykowie, gdzie młodzi reprezentanci Polski przygotowywać się będą do eliminacji Nations Challenge by Head (Drużynowe Mistrzostwa Europy).", "W ekipie biało-czerwonych powołania otrzymali: dziewczęta – Oliwia Sybicka, Barbara Kostecka, Lena Markowska; chłopcy – Jan Urbański, Vincent Fletcher, Jan Skrzyński.", "– Dodatkowo zdecydowałem się, że w zgrupowaniu weźmie udział dwoje wyróżniających się tenisistów z rocznika 2010, którym przyda się zdobyte doświadczenie. Są to: Patrycja Faber i Błażej Krzyśko – zaznacza Jarosław Wołąsewicz.", "20 lipca dziewczęta pod kierunkiem Dominika Bernatowicza oraz Michała Caruka, a chłopcy z Jarosławem Wołąsewiczem i Bolesławem Szmydem wyruszą do Rakovnika (Czechy). W przypadku awansu w finałów, które odbędą się 5-8 sierpnia dziewczęta zagrają w Ajaccio na Korsyce, a chłopcy na kortach Patrick Mouratoglou Academy pod Niceą.", "Oliwia Sybicka (Miejski Klub Tenisowy Stalowa Wola) – Barbara Kostecka (UKT Winner Kraków) 1:6, 6:1, 10-4", "Jan Urbański (Fundacja Klub Tenisowy Astra Książenice) – Jan Skrzyński (KS Nadwiślan Kraków) 6:1, 6:4", "Barbara Kostecka/Oliwia Sybicka – Marta Dudek (Winner Piotrków Trybunalski)/Lena Markowska (KS Górnik Bytom) 6:4, 7:6 (3)", "Debel chłopców Vincent Fletcher(Fundacja Klub Tenisowy Astra Książenice )/Jan Urbański – Jan Skrzyński/Juliusz Stańczyk (STT Fakro Nowy Sącz) 6:0, 6:4", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bednarz i Zgoła mistrzami Polski do lat 16", "date": "\n\t\t\t\t\t\t\t\t\t\t7 lipca, 2021\t\t\t\t\t", "text": ["Co jest godne zauważenia Zuzanna Bednarz obroniła tytuł sprzed roku. Podopieczna trenera Konrada Kolbusza potwierdziła tym samym nie tylko przynależność do ścisłej krajowej czołówki, ale także stabilną, wysoką formę, co w tak młodym wieku nie zawsze jest regułą.", "W zmaganiach chłopców złoto dla Gorana Zgoły, którego z trybun wspierał nie tylko sztab szkoleniowy, ale również tata Grzegorz, były profesjonalny tenisista, który był klasyfikowany na liście ATP.", "– Puchar za zdobycie tytułu mistrza Polski do lat 16 stoi w domu już na honorowym miejscu. To mój największy dotychczasowy sukces – mówi Goran Zgoła, którego starszy brat Borys również z sukcesami gra w tenisa. I dodaje, że choć nie był rozstawiony w turnieju wierzył, że może sporo zdziałać na kortach w Szczecinie.", "– Forma przed turniejem była dobra. Uzyskałem wcześniej kilka wartościowych wyników. W finale była presja, ale udźwignąłem ją. Najtrudniejszy mecz? Ćwierćfinał, w którym grałem z Mateuszem Lange (partner deblowy Gorana, z którym zdobył złoty medal i zarazem klubowy kolega – przyp. red.) zaznacza 16-latek ze stolicy Wielkopolski, którego tenisowym wzorem jest Roger Federer. Trenerem Gorana jest znany i ceniony Andrzej Kapaś, który jeszcze nie tak dawno walczył na zawodowych kortach. Za przygotowanie fizyczne odpowiedzialny jest Artur Żaczek. Z kolei fizjoterapeutą jest Barnaba Perek.", "– Bardzo się cieszę także ze złotego medalu w grze podwójnej. Z Mateuszem zagrałem wspólnie po raz pierwszy i od razu z tak dobrym rezultatem – podkreśla Goran. Warto zaznaczyć, że w Szczecinie zespół AZS prowadził trener Michała Walków (szkoleniowiec Mateusza Lange). Przygotowaniem fizycznym Mateusza zajmuje się Marek Cisowski.", "Zuzanna Bednarz (KS Czarni Rzeszów) – Zuzanna Pawlikowska (CKT Grodzisk Mazowiecki) 7:6(0), 6:3", "Goran Zgoła (AZS Poznań) – Tomasz Berkieta (KT Warszawianka) 6:3, 6:2", "Olivia Bergler/Nikodem Barcik (oboje KS Górnik Bytom) – Zuzanna Pawlikowska/Jakub Gogulski (oboje CKT Grodzisk Mazowiecki) 7:6(3), 3:6, 10-7", "Martyna Mackiewicz/Monika Stankiewicz (obie GAT Gdańsk) – Laura Stypuła/Zuzanna Witkowska (obie CKT Grodzisk Mazowiecki) 6:1, 6:2", "Mateusz Lange/Goran Zgoła (obaj AZS Poznań) – Piotr Czaczkowski (KT Matuszewski Stawiguda)/Gabriel Wójcicki (KT Szczawno Zdrój) 6:7(4), 6:3, 10-8", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open powraca w nowym terminie!", "date": "\n\t\t\t\t\t\t\t\t\t\t8 lipca, 2021\t\t\t\t\t", "text": ["     ", "Nowy termin poznańskiego challengera jest efektem niepewnej sytuacji, związanej ", "z pandemią Covid-19. Dodatkowo decyzja o przesunięciu o tydzień Rolanda Garrosa uniemożliwiłaby start w Poznaniu wielu czołowym graczom, w tym najlepszym polskim tenisistom. ", "Dyrektor Turnieju Krzysztof Jordan mówi, że po tej pandemicznej niepewności, jaka opanowała świat, dziś tenisiści po zwycięskim meczu już nie dziękują przed kamerami swoim sponsorom lub rodzinie, ale podkreślają najczęściej, że są szczęśliwi, iż mogą grać. – ", " – mówi. Dodaje, że poziom zawodników powinniśmy oceniać po zakończeniu ich gry na turnieju. To właśnie na Poznań Open w 2018 roku zaczynał swoją drogę na szczyt Hubert Hurkacz. Co ciekawe, również inny polski półfinalista Wimbledonu, Jerzy Janowicz, rok przed swoim sukcesem na trawiastych kortach, wygrał Poznań Open 2012.", "Leo Borg plasuje się obecnie na 17. miejscu w rankingu juniorów. Lubi podkreślać, że od taty otrzymał najcenniejszą tenisową radę: „", ".", "A jak będzie przebiegała nadchodząca edycja poznańskiej imprezy? Tym razem poznański challenger nie potrwa 7 dni, jak w roku 2019, lecz zostanie wydłużony o jeden dzień. Dzięki temu powrócą pełniejsze eliminacje do turnieju głównego, które są szansą na zdobycie pierwszych punktów do rankingu ATP dla młodych polskich zawodników. Drabinka eliminacyjna została zaplanowana na 16 uczestników, z których czterech najlepszych awansuje do zasadniczej fazy turnieju. W niedzielę, 1 sierpnia, wczesnym popołudniem odbędzie się wielki finał gry pojedynczej.", "Tegoroczna edycja Poznań Open utrzyma rangę „Challenger 90”. Oznacza to, że zwycięzca singla zdobędzie do rankingu ATP 90 punktów. Pula nagród poznańskiej imprezy wyniesie 66 640 euro plus tzw. „hospitality”, tj. koszty zakwaterowania tenisistów ", "i opieki nad nimi.", "–", "– zachęca Ewelina Sterczewska, menedżer Parku Tenisowego Olimpia.", "Z kolei dla tych, którzy w czasie tegorocznego Poznań Open będą zajęci w godzinach pracy, organizatorzy przygotowują sesje wieczorne na korcie centralnym. – ", " – mówi Krzysztof Jordan.", "Nie będzie żadnych ograniczeń w liczbie kibiców, tak więc można mieć nadzieję, że ", "w końcu kort centralny na poznańskim Golęcinie wypełni się po brzegi sympatykami tenisa.", "Szczegółowe informacje dotyczące tegorocznej edycji Poznań Open można znaleźć na stronie ", "oraz w oficjalnych kanałach społecznościowych imprezy.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak wystąpi na igrzyskach w Tokio!", "date": "\n\t\t\t\t\t\t\t\t\t\t9 lipca, 2021\t\t\t\t\t", "text": ["Majchrzak, sklasyfikowany na 104. pozycji w rankingu ATP Tour, był pierwszym na liście oczekujących na zwolnienie miejsca w olimpijskim turnieju w singlu. Jest najwyżej rozstawionym zawodnikiem w drabince 95. Narodowych Mistrzostw Polski w Bytomiu, które właśnie się rozpoczęły na kortach Górnika.", "– Spełniło się moje wielkie marzenie. Zawsze chciałem zagrać na igrzyskach olimpijskich i teraz będę miał taką możliwość. To duży zaszczyt dla każdego sportowca, kiedy może reprezentować swój kraj na igrzyskach. A dla mnie to był najważniejszy cel cel, odkąd przebiłem się do pierwszej setki rankingu ATP Tour. A jeszcze niedawno Tokio wydawało mi się nierealne. Na pewno nie jestem faworytem czy kandydatem do medalu, ale nie skreślam siebie w żaden sposób, bo igrzyska różnią się od imprez ATP. Kto wie, może mnie poniesie i zagram turniej życia w Tokio? – mówi Majchrzak.", "Już wcześniej prawo gry w singlu w stolicy Japonii miał zapewnione debiutujący na igrzyskach Hurkacz, który również wystąpi tam w deblu razem z Łukaszem Kubotem. Dla Łukasza będzie to drugi olimpijski start (Rio de Janeiro 2016), gdzie z Marcinem Matkowskim dotarł do 1/8 finału.", "Kubot, były lider rankingu deblowego i dwukrotny triumfator imprez Wielkiego Szlema (Australian Open 2014, Wimbledon 2017) będzie miał też okazję powalczyć o medal olimpijski w grze mieszanej. A jego partnerką jest Iga Świątek, zwyciężczyni ubiegłorocznego Roland Garros.", "Świątek, obecnie dziewiąta w rankingu WTA Tour, zagra w Tokio również w singlu i będzie to jej olimpijski debiut. Dołączy do niej Magda Linette, dla której będzie to drugi olimpijski turniej w karierze (Rio de Janeiro 2016). Tym razem wystąpi nie tylko w grzepojedynczej, ale również w deblu z Alicją Rosolską.", "Rosolska wróciła niedawno do międzynarodowego Touru po przerwie spowodowanej urodzeniem dziecka. Ma za sobą już dwa olimpijskie starty w Pekinie (2008) i Londynie (2012).", "Iga Świątek (brak przynależności klubowej)", "Magda Linette (AZS Poznań)", "Alicja Rosolska (KT Warszawianka Warszawa)", "Hubert Hurkacz (Stowarzyszenie REDECO Wrocław)", "Łukasz Kubot (Krzycki Klub Tenisowy Wrocław)", "Kamil Majchrzak (AZS Łódź)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ruszyły 95. Narodowe Mistrzostwa Polski w Bytomiu", "date": "\n\t\t\t\t\t\t\t\t\t\t9 lipca, 2021\t\t\t\t\t", "text": ["Zwycięzcy w grze pojedynczej wyjadą z mistrzostw samochodami marki Mercedes-Benz klasy A . To wynik współpracy związku z długoletnim Partnerem PZT i sponsorem głównym mistrzostw. Wicemistrzowie w grze pojedynczej otrzymają po 38 tys. zł, a przegrani w meczu półfinałowym po 18 tys. zł. W grze podwójnej za I, II i III miejsce pary otrzymają kolejno 34 tys. zł, 14 tys. zł i 4 800 zł.", "Kacper Żuk i Magda Fręch (obydwoje LOTOS PZT Team) przystąpię do obrony tytułów wywalczonych przed rokiem w Bytomiu. Oprócz nich na starcie 95. edycji NMP zobaczymy również m.in: Kamila Majchrzaka, Szymona Walkowa, Jana Zielińskiego, Wojciecha Marka, Weronikę Falkowską, Martynę Kubkę (wszyscy LOTOS PZT Team), ubiegłoroczna wicemistrzynię Katarzynę Kawę, Katarzynę Piter, Annę Hertel czy Paulę Kanię-Choduń, złotą medalistkę sprzed roku w deblu.", "–", "– mówi Mirosław Skrzypczyński, prezes Polskiego Związku Tenisowego.", "– ", " – dodaje Dariusz Łukaszewski, wiceprezes ds. sportowych PZT, pełniący także rolę Dyrektora Turnieju.", "95. Narodowe Mistrzostwa Polski Kobiet i Mężczyzn wliczają się w LOTOS PZT Polish Tour – Narodowy Puchar Polski, którego sponsorem tytularnym jest Grupa LOTOS – Sponsor Strategiczny Polskiego Związku Tenisowego.", "Wszystkie wydarzenia w roku obchodów 100-lecia Polskiego Związku Tenisowego, w tym 95. Narodowe Mistrzostwa Polski Kobiet i Mężczyzn zostały objęte Patronatem Narodowym Prezydenta RP, Patronatem Honorowym Ministra Kultury, Dziedzictwa Narodowego i Sportu oraz Patronatem Honorowym Prezesa Polskiego Komitetu Olimpijskiego.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Polish Tour – wygrane Michalskiego i Dembka we Wrocławiu", "date": "\n\t\t\t\t\t\t\t\t\t\t30 czerwca, 2021\t\t\t\t\t", "text": [": Tomasz Dobiecki oraz materiały prasowe LOTOS PZT Polish Tour", ".: Olga Pietrzak", "Organizacja dwóch imprez rangi ITF 25 w tym samym terminie na jednym obiekcie należy do rzadkości, a bogata infrastruktura kortów Olimpijskiego Klubu idealnie się do tego nadaje. Dlatego w tym tygodniu we Wrocławiu możemy obserwować w akcji jednocześnie tenisistki i tenisistów walczących o punkty do rankingu WTA i ATP Tour.", "„Podwójny” Wrocław World Cup to drugi przystanek tegorocznej edycji LOTOS PZT Polish Tour, która składa się z rekordowej liczby 13 turniejów, w tym 11 międzynarodowych rangi ITF i ATP Challenger Tour. Dzięki wspólnej inicjatywie Grupy LOTOS i Polskiego Związku Tenisowego młodzi polscy zawodnicy mają szansę walczyć przed własną publicznością o punkty i poprawiać swoje rankingi dzięki „dzikim kartom” przyznanym przez organizatorów.", "Wydarzeniem dnia okazało się zwycięstwo Michała Dembka (na zdjęciu głównym). Zawodnik trenujący pod okiem wielokrotnego mistrza Polski – Lecha Sidora – wyeliminował turniejową „dwójkę” – Aziza Dougaz’a. Tunezyjczyk, notowany na 318 miejscu światowego rankingu musiał uznać wyższość Dembka, który konsekwentnie od początku spotkania realizował plan nakreślony przez trenera. Konsekwentna gra Polaka pozwoliła mu wygrać spotkanie 6:2, 6:4.", "– Bardzo się cieszę, że wygrałem z dużo lepiej notowanym zawodnikiem. To zwycięstwo stanowi bardzo dobry początek moich startów w tegorocznym LOTOS PZT Polish Tour. Pod kątem fizycznym czuję się doskonale. Spotkanie rozegrałem na wysokim tempie i musiałem się dziś sporo napracować, aby zdominować swojego rywala – powiedział po spotkaniu 23-latek grający we Wrocławiu dzięki „dzikiej karcie”, który w czwartek spotka się z Rosjaninem Aleksandrem Szewczenką.", "Turniejowa „ósemka” – Daniel Michalski (również LOTOS PZT Team) rozpoczął występ we Wrocławiu od pewnej wygranej z innym Polakiem Sandro Szicem 6:1, 6:2. Teraz na jego drodze stanie Amerykanin Toby Kodat, który pokonał w środę Martyna Pawelskiego 6:1, 7:6 (7-5).", "W pierwszym dniu turnieju głównego mężczyzn porażki z rozstawionymi rywalami odnotowali Wojciech Marek z Włochem Alessandro Begą (nr 5.) 2:6, 4:6 oraz Maciej Rajski z Brazylijczykiem Oscarem Jose Gutierrezem (nr 7.) 3:6, 4:6. Ich los podzielił Szymon Kielan, pokonany przez Chilijczyka Gonzalo Lamę 6:1, 6:2.", "Natomiast w kobiecym turnieju ITF 25 Wrocław World Cup do 1/ 8 finału dotarła tylko jedna Polka – Weronika Falkowska, która spotka się w tej fazie z Greczynką Despiną Papamichail. Zawodniczka LOTOS PZT Team w drugiej rundzie pokonała w środę Francuzkę Dianę Martynov 6:3, 6:2.", "Nie powiodło się natomiast Annie Hertel, która przegrała w drugiej rundzie z rozstawioną z numerem szóstym Chorwatką Teną Lukas 3:6, 4:6.", ":", "1. runda", "Michał Dembek (Polska) – Aziz Dougaz (Tunezja, 2.) 6:2, 6:4", "Alessandro Bega (Włochy, 5.) – Wojciech Marek (Polska) 6:2, 6:4", "Oscar Jose Gutierrez (Brazylia, 7.) – Maciej Rajski (Polska) 6:3, 6:4", "Daniel Michalski (Polska, 8.) – Sandro Szic (Polska) 6:1, 6:2", "Toby Alex Kodat (USA) – Martyn Pawelski (Polska) 6:1, 7:6 (7-5)", "Gonzalo Lama (Chile) – Szymon Kielan (Polska) 6:1, 6:2", "2. runda", "Tena Lukas (Chorwacja, 6) – Anna Hertel (Polska) 6:3, 6:4", "Weronika Falkowska (Polska) – Diana Martynov (Francja) 6:3, 6:2", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BNP Paribas Poland Open z Igą i Hubertem, którzy zagrają dla Akademii Przyszłości", "date": "\n\t\t\t\t\t\t\t\t\t\t1 lipca, 2021\t\t\t\t\t", "text": ["Dzień otwarcia turnieju pod hasłem Wygrać Marzenia zapowiada się niezwykle ciekawie. Całość odbędzie się na wybudowanym specjalnie na tę okazję Korcie Centralnym, który powstaje na terenie Klubu Tenisowego Arka w Gdyni.", "Na początek zaplanowano rozmowę na korcie – Iga i Hubert opowiedzą m.in. o przygotowaniach do Igrzysk Olimpijskich. Otwarcie turnieju jest ostatnią możliwością spotkania dwojga naszych reprezentantów. Następnie Iga i Hubert poprowadzą trening z dziećmi, a punktem kulminacyjnym wydarzenia będzie pokazowy mecz gry mieszanej.", "Wówczas Iga i Hubert zagrają po przeciwnej stronie siatki wraz ze swoimi partnerami. Nasze nadzieje olimpijskie stworzą pary z byłymi polskimi olimpijczykami w tenisie. Iga zagra w parze z Marcinem Matkowskim, czołowym polskim deblistą, finalistą turniejów wielkoszlemowych, zwycięzcą wielu turniejów ATP w deblu oraz wielokrotnym reprezentantem Polski w Pucharze Davisa. Hubertowi Hurkaczowi będzie partnerować Klaudia Jans-Ignacik, mistrzyni gry deblowej, finalistka gry mieszanej Roland Garros, zwyciężczyni turniejów WTA w deblu oraz wielokrotna reprezentantka Polski w Pucharze Federacji. Po emocjach meczowych nastąpi ceremonia pożegnania naszych najlepszych tenisistów przed ich wylotem do Tokio na Igrzyska Olimpijskie. ", "Wydarzenie Otwarcia Turnieju ma szczególny wymiar ze względu na przyświecający mu cel charytatywny. Iga i Hubert wspólnie wybrali inicjatywę pomocową, na którą zostanie przeznaczony dochód z biletów. Wsparcie trafi do Akademii Przyszłości, która już od 2003 r. inspiruje i motywuje dzieci od najmłodszych lat do budowania poczucia własnej wartości, rozwija ich potencjał i zachęca do wielkich marzeń. Dzięki cotygodniowym, indywidualnym zajęciom z tutorem dzieci odkrywają swoje mocne strony oraz budują samoocenę, aby iść dalej przez życie z podniesioną głową.", "– Cieszę się, że możemy wraz z Hubertem zagrać przed polską publicznością i wspólnie z kibicami tenisa po prostu dobrze się bawić, w dodatku w szczytnym celu, podczas oficjalnego otwarcia jedynego turnieju WTA w Polsce. To ważne, że każdy kto kupi bilet na to wydarzenie, dołoży swoją cegiełkę do wsparcia dzieci z Akademii Przyszłości, które dzięki nam mają szansę uwierzyć w siebie i spełnienie swoich marzeń – mówi Iga Świątek.", "Uwierzenie w siebie – to często pierwszy i najważniejszy krok do realizacji marzeń, nie tylko w świecie sportu. ", "– Razem z Igą gramy dla dzieci, gdyż oboje dobrze wiemy, że realizacja mniejszych i większych marzeń zaczyna się w dzieciństwie, a nie wszyscy mamy zagwarantowany równy start. Cieszę się, że przy okazji turnieju WTA w Gdyni możemy zrobić coś dobrego dla dzieci, które są pod opieką Akademii Przyszłości. Mentorzy pomagający w ramach Akademii odnaleźć dzieciom swoje mocne strony są jak dobrzy trenerzy, dzięki którym już jako dorośli stajemy na podium i osiągamy sukcesy – dodaje Hubert Hurkacz", "Iga i Hubert, aby wesprzeć najmłodszych idą o krok dalej i oddają na licytację wyjątkowy, jedyny tiebreak do rozegrania z nimi w dniu otwarcia turnieju. Zwycięzca licytacji będzie mógł rozegrać singlowy tiebreak z Igą i Hubertem, czyli zagrać z nimi do siedmiu punktów. W ramach tiebreaka zwycięzca aukcji będzie mógł zagrać indywidualnie zarówno z Igą, jak i Hubertem. Dochód z licytacji zostanie przekazany na rozwój Akademii Przyszłości. Licytacja startuje 1 lipca i potrwa do 9 lipca. Link do aukcji na platformie Allegro Charytatywni:", "Od 1 lipca bilety na specjalne wydarzenie charytatywne z Igą Świątek i Hubertem Hurkaczem można kupić na eBilet pod linkiem:", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Koniec doskonałej serii Falkowskiej", "date": "\n\t\t\t\t\t\t\t\t\t\t2 lipca, 2021\t\t\t\t\t", "text": ["Klasyfikowana w drugiej setce rankingu WTA Węgierka jest rozstawiona w turnieju z numerem pierwszym i przed meczem z Falkowską (na zdjęciu głównym) była faworytką do zwycięstwa. Z kolei Polka po kilku fantastycznych występach w sezonie systematycznie poprawia miejsce w światowym rankingu, a dobry start we Wrocławiu da jej wkrótce możliwość zadebiutowania w czołowej pięćsetce zawodowej listy. Mecz Falkowskiej z Jani był bardzo zacięty i trzymał w napięciu do ostatniej piłki. Podobnie jak w trzeciej rundzie, Weronika przegrała pierwszego seta, ale zdołała doprowadzić mecz do zaciętej końcówki. Regularnie grająca Węgierka wykorzystała jednak drugą piłkę meczową, wygrała 6:2 4:6 6:4 i pozostaje w grze o singlowy tytuł.", "Oprócz Jani, o najwyższe cele w turnieju zagrają także Francuzka Chloe Paquet, Czeszka Miriam Kolodziejova i Turczynka Ipek Oz.", "Wielu emocji dostarczyli także nasi debliści. Duety Dembek/Michalski i Pawlak/Terczyński wygrały przerwane dzień wcześniej mecze ćwierćfinałowe, ale w półfinałach Polacy nie dali rady wyżej notowanym rywalom.", "– Rozmawiając z Łukaszem Kubotem, Craigiem Boyntonem, czy Hubertem Hurkaczem wyciągam ogromne lekcje i codziennie staram się przekładać to na kort. To daje ogromną pewność siebie i zmienia perspektywę. Przez ostatnich 6 miesięcy rozwinąłem się tak jak przez 5 lat” – opowiada Mateusz Terczynski, który wiele tygodni tego sezonu spędził w roli sparingpartnera Huberta Hurkacza.", "Do finału drabinki deblowej mężczyzn dotarły więc dwie najwyżej rozstawione pary: Brazylijczycy Oscar Jose Gutierrez i Orlando Luz oraz Włoch Marco Bortolotti z Kolumbijczykiem Cristianem Rodriguezem. Jeden z Brazylijczyków zostanie najskuteczniejszym zawodnikiem tygodnia, bo do wspólnego finału debla doda niedzielny występ w finale singla. Los skojarzył ich bowiem w górnej części drabinki i zmierzą się ze sobą w singlowym półfinale. Drugą parę tworzą Argentyńczyk Hernan Casanova i Białorusin Uladzimir Ignatik.", "W sobotnim finale debla kobiet Anna Hertel i Martyna Kubka zagrają o tytuł z włosko-turecką parą Nuria Brancaccio/Ipek Oz.", "Tekst i zdjęcia: Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wrocław World Cup zakończony. Troje Polaków na półmetku Wimbledonu", "date": "\n\t\t\t\t\t\t\t\t\t\t4 lipca, 2021\t\t\t\t\t", "text": [" ", ": Tomasz Dobiecki", "W singlu najlepsza w imprezie na kortach Olimpijski Club Tennis & Sports okazała się Francuzka Chloe Paquet (rozstawiona z nr 7.), która w niedzielę ograła Ipek Oz 46, 6:3, 6:3, co przyniosło jej czek na kwotę 3935 dolarów.", "Nieco mniej, bo 3600 dolarów (różnica wynikała z faty, iż w kobiety grały o jedną rundę więcej), wywalczył w stolicy Dolnego Śląska Argentyńczyk Hernan Casanova, rozstawiony z numerem czwartym. Zwyciężył on w męskiej imprezie tej samej rangi ITF 25, rozgrywanej pod szyldem Wrocław World Cup (z pulą nagród 25 tys. dol.), pokonując w niedzielnym finale turniejową “jedynkę” Brazylijczyka Orlando Luza 6:1, 6:3.", "Luz sięgnął za to dzień wcześniej po tytuł w deblu, razem z rodakiem Oscarem Jose Gutierrezem (pokonał swojego partnera w półfinale). W decydującym meczu wygrali z Włochem Marco Bortolottim i Kolumbijczykiem Cristianem Rodriguezem 7:6 (7-4), 2:6, 11-9.", "Hertel i Kubka pokonały w sobotnim finale Włoszkę Nurię Brancaccio i Tunezyjkę Ipek Oz 6:7 (2-7), 6:3, 10-7, po ponad półtoragodzinnej walce i zarobiły 1437 dolarów do podziału. A możliwe, że to nie ostatni sukces polskiego duetu w tegorocznym LOTOS PZT Polish Team, bowiem Hertel, studiująca od kilku miesięcy w USA, wróciła do Europy i planuje intensywne starty w tym cyklu.", "W tym miesiącu odbędą się jeszcze trzy turnieje zaliczane do LOTOS PZT Polish Tour 2021. Już w najbliższą sobotę ruszają 95. Narodowe Mistrzostwa Polski, w których – poza olimpijczykami weźmie udział cała krajowa czołówka, a z „dziką kart” wystartuje Marta Domachowska. To najważniejszy punkt w kalendarzu jubileuszu 100-lecia Polskiego Związku Tenisowego i zarazem impreza o rekordowej puli nagród przekraczającej 700 tysięcy złotych (przed rokiem wynosiła 200 tys.). Na dodatek złoci medaliści w singlu wrócą do domów Mercedesami Klasy A ufundowanymi przez gdańską firmę BMG Goworowski.", "Po Narodowych Mistrzostwach Polski, kolejnymi przystankami na mapie LOTOS PZT Polish Tour będą korty Centralnego Klubu Tenisowego Kozerki (koło Grodziska Mazowieckiego), gdzie od 25 lipca rozgrywany będzie kobiecy turniej rangi ITF 60, a także challenger ATP – Poznań Open, rozgrywany w tym samym terminie.", "Na półmetku Wimbledonu 2021 (środkowa niedziela wciąż jest dniem wolnym od gier) możemy się pochwalić dwójką reprezentantów Polski w singlu obecnych w czwartej rundzie Wielkiego Szlema. „Super poniedziałek” przyniesie mecze 1/8 finału, w których Iga Świątek (nr 7.) spotka się z Tunezyjką Ons Jabeur, a Hubert Hurkacz (14.) zagra o ćwierćfinał z Rosjaninem Daniłem Medwidiewem (nr 2.).", "O krok od 1/4 finału debla są Łukasz Kubot i Brazylijczyk Marcelo Melo, którzy po półrocznej przerwie znowu grają razem. Mistrzowie The Championships 2017 trafili w trzeciej rundzie trafili na Brytyjczyka Lloyda Glasspoola i Fina Harriego Heliovaarę, startujących z „dziką kartą”.", "Z londyńską trawą, w trzeciej rundzie, pożegnała się Magda Linette, ponosząc porażkę z Hiszpanką Paulą Badosą 7:5, 2:6, 4:6, choć w decydującej partii prowadziła już 3:0. W deblu, razem z Alicją Rosolską, odpadła w pierwszej. Za to od poniedziałku mocno będziemy kibicować dwóm naszym juniorom – Maksowi Kaśnikowskiemu i Aleksandrowi Orlikowskiemu.", "Fot.: Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Polish Tour – Falkowska w ćwierćfinale we Wrocławiu", "date": "\n\t\t\t\t\t\t\t\t\t\t1 lipca, 2021\t\t\t\t\t", "text": [": Tomasz Dobiecki", " Olga Pietrzak", "Startująca z „dziką kartą” Weronika spędziła na korcie ponad dwie i pół godziny, zanim pokonała w trzeciej rundzie Greczynkę Despinę Papamichail 4:6, 6:4, 6:4.", "– To był bardzo ciężki mecz pod każdym względem. Rywalka postawiła bardzo wysoko porzeczkę i nie odpuszczała nawet w samej końcówce, gdy wyszłam na 5:4 i 40-0. Obroniła dwa meczbole, ale ostatecznie udało mi się wygrać. Cieszę się, że udało mi się wykorzystać swoją szansę i awansować do ćwierćfinału. Teraz muszę szybko zregenerować się przed jutrzejszym występem, bo przede mną mecz z jeszcze silniejszą przeciwniczką – powiedziała Falkowska, która ma już w nogach trzy mecze we Wrocławiu.", "W piątkowym meczu 1/4 finału zawodniczka LOTOS PZT Team spotka się z najwyżej rozstawioną w imprezie Reką Lucą Rani z Węgier. Turniejowa „jedynka” ma za sobą tylko jeden mecz, ponieważ w pierwszej rundzie miała „wolny los”, a w trzeciej otrzymała od rywalki walkowera.", "Olimpijski Club jest wyjątkowym obiektem, jakich mało jest na świecie, o dobrze rozwiniętej infrastrukturze sportowej. Duża liczba kortów, przedzielonych szerokimi alejkami, daje możliwość organizacji dwóch imprez międzynarodowych wyższej rangi jednocześnie. Tak właśnie jest w tym tygodniu, ponieważ równolegle o punkty do rankingu ATP walczą też panowie w turnieju ITF 25 (z pulą nagród 25 tys. dol.).", "W czwartek w singlu mogliśmy obserwować we Wrocławiu dwóch Polaków, ale żadnemu nie udało się awansować do ćwierćfinału. Rozstawiony z numerem ósmym Daniel Michalski (LOTOS PZT Team) przegrał w drugiej rundzie z Amerykaninem Tobym Kodatem 7:6 (7-5), 4:6, 0:6.", "Niestety w tej samej fazie nie powiodło się też Michałowi Dembkowi, który poniósł porażkę z Rosjaninem Aleksandrem Szewczenką 4:6, 2:6. Dzień wcześniej zawodnik LOTOS PZT Team sprawił największą niespodziankę w męskim turnieju, eliminując w dwóch setach rozstawionego z numerem drugim Tunezyjczyka Aziza Dougaza.", "Już za tydzień, na kortach Górnika Bytom, rozpoczną się 95. Narodowe Mistrzostwa Polski, z rekordową pulą nagród przekraczającą 700 tysięcy złotych i Mercedesami Klasy A czekającymi na złotych medalistów w singlu, ufundowanymi przez gdańską firmę BMG Goworowski. Trzeci przystanek tegorocznego cyklu LOTOS PZT Polish Tour jest wyjątkowym wydarzeniem w kalendarzu tegorocznych obchodów 100-lecia Polskiego Związku Tenisowego.", "Po mistrzostwach, w drugiej połowie lipca, na obiekcie Centrum Tenisowe Kozerki odbędzie się czwarta impreza zaliczana do LOTOS PZT Polish Tour – duży kobiecy turniej ITF 60, z pulą nagród 60 tysięcy dolarów. Jego ranga i dobre usytuowanie w kalendarzu może gwarantować bardzo dobrą obsadę, bowiem w trakcie igrzysk olimpijskich w Tokio tenisistki nie mają zbyt wielu możliwości do walki o punkty do rankingu WTA.", "1/8 finału –", "Toby Kodat (USA) – Daniel Michalski (Polska, 8.) 6:7 (5-7), 6:4, 6:0", "Aleksander Szewczenka (Rosja) – Michał Dembek (Polska) 6:4, 6:2", "1/8 finału –", "Weronika Falkowska (Polska) – Despiną Papamichail (Grecja) 4:6, 6:4, 6:4", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wrocław World Cup. Kubka i Hertel z tytułem w deblu", "date": "\n\t\t\t\t\t\t\t\t\t\t4 lipca, 2021\t\t\t\t\t", "text": ["Sukces polskich tenisistek jest tym bardziej imponujący, iż super tie-break rozpoczął się korzystnie dla duetu włosko-tureckiego. Brancaccio i Oz prowadziły już 4:0, ale Polki błyskawicznie odrobiły straty i objęły prowadzenie 5:4. Hertel i Kubka wykorzystały już pierwszą piłkę meczową i ciesząc się z prestiżowego tytułu utonęły w swoich objęciach. Dla Martyny, która od miesiąca pracuje z trenerem Maciejem Domką, jest to pierwszy deblowy sukces w turnieju tej rangi. Anna, studiująca od kilku miesięcy na Uniwersytecie w Georgii, wróciła na kilka tygodni do Polski i regularnie będzie startowała w turniejach LOTOS PZT Polish Tour.", "– Finały zwykle nie należą do najlepszych pod względem poziomu. Miewałyśmy dziś lepsze i gorsze momenty, spotkanie pełne było zwrotów akcji, ale niesamowicie cieszymy się z tego, że udało nam się zgarnąć tytuł – mówiły szczęśliwe Polki po sobotnim triumfie.", "W niedzielnym finale gry pojedynczej mężczyzn będziemy świadkami pojedynku dwóch rozstawionych zawodników. Brazylijczyk Orlando Luz pokonał dość pewnie rodaka i partnera deblowego Oscara Jose Gutierreza 6:2, 6:4. Kilka godzin później ten duet sięgnął po tytuł deblowy.", "O wiele bardziej zacięty był sobotni półfinał Hernana Casanovy z Uladzimirem Ignatikiem. Spotkanie trwało blisko trzy godziny i pomimo powrotu Białorusina z 1:5 na 4:5 w trzecim secie, Argentyńczyk w dość szczęśliwych okolicznościach wykorzystał drugą piłkę meczową. Casanova potwierdza dobrą formę, a finał we Wrocławiu będzie dla niego trzecim meczem o tytuł w ostatnich sześciu tygodniach.", "Z kolei w finale singla kobiet spotkają się rozstawiona z numerem siódmym Francuzka – Chloe Paquet oraz reprezentantka Turcji – Ipek Oz, która w sobotę pokonała Reka Lucę Jani – pogromczynię Weroniki Falkowskiej.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS Open Polska – Kaśnikowski i Orlikowski w półfinałach", "date": "\n\t\t\t\t\t\t\t\t\t\t3 czerwca, 2021\t\t\t\t\t", "text": [": Tomasz Dobiecki", "Jako pierwszy w czwartek zameldował się w półfinale Maks Kaśnikowski, prowadzony przez trenera Mario Trnovsky’ego. Najwyżej rozstawiony w drabince zawodnik, wygrał pewnie z Litwinem Viliusem Gaubasem (nr 5.) 6:4, 6:4. Był to jego trzeci zwycięski mecz w Bytomiu bez straty seta. W półfinale piątkowym rywalem Maksa będzie Hiszpan Alejandro Manzaner Pertus (nr 4.).", "Turniejowa „dwójka, czyli Orlikowski tylko w pierwszym secie miał pewne problemy, ale ostatecznie pokonał Czecha Jakuba Nicoda 1:6, 6:3, 6:3.", "W piątek przeciwnikiem Orlikowskiego będzie Chorwat Dino Prizmic, który w ćwierćfinale okazał się lepszy od trzeciego z Polaków – Jonasza Dziopaka 6:4, 6:3.", "– LOTOS Open Polska wkroczył już w decydującą fazę i bardzo cieszy nas, że wciąż możemy kibicować Polakom. Wiadomo, ze Maks czy Aleksander są najwyżej rozstawieni, ale numery w rankingu nie grają na korcie. Wystarczy spojrzeć na drabinkę dziewcząt, gdzie rozstawione zawodniczki się szybko wykruszyły, a w półfinałach mamy tylko jedną. Cieszy forma naszych chłopaków, bo Kaśnikowski i Orlikowski od niedzieli będą grać przecież w juniorskim Roland Garros, więc w Bytomiu mają okazję ograć się przed ważnym startem w Wielkim Szlemie. Kto wie, może któryś z nich sprawi nam w Paryżu jakiś miły prezent na 100-lecie Polskiego Związku Tenisowego – powiedział dyrektor Górnika i wiceprezes PZT ds. Sportowych Dariusz Łukaszewski.", "Natomiast w półfinałach rywalizacji juniorek w singlu dojdzie do rosyjskiego pojedynku Kseni Zajcewej z rozstawioną z numerem cztery Poliną Jatcenko oraz meczu Kanadyjki Victorii Mboko z Czeszką Dominiką Salkovą.", "Komplet wyników LOTOS Open Polska 2021:", "W piątek poznamy też najlepsze deble w tegorocznym LOTOS Open Polska, a finały singla chłopców i dziewcząt zostaną rozegrane w sobotę przed południem.", "Korty Górnika już w lipcu będą gościć 95. Narodowe Mistrzostwa Polski, w których na uczestników będzie czekać rekordowa pula nagród przekraczająca sumę 700 tysięcy złotych. Złoci medaliści w grze pojedynczej wyjadą z Bytomia Mercedesami Klasy A ufundowanymi przez gdańską firmę BMG Goworowski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS Open Polska – hiszpańsko-chorwacki finał w Bytomiu", "date": "\n\t\t\t\t\t\t\t\t\t\t4 czerwca, 2021\t\t\t\t\t", "text": [": Tomasz Dobiecki", "Manzanera-Pertusa wyeliminował w piątkowym półfinale turniejową „jedynkę” – Maksa Kaśnikowskiego 6:2, 6:4.", "– Po trzech dobrych meczach w turnieju LOTOS OPEN Polska, w których nie straciłem seta, dzisiaj trafiłem na rywala, który był ode mnie mocniejszy i wygrał zasłużenie. Ja jestem bardzo zadowolony, że mogłem w Bytomiu budować formę przed występem w wielkoszlemowym Roland Garros, na który od razu stąd jadę, razem z Aleksandrem Orlikowskim. Mocno wierzę, że te mecze, które tu rozegrałem pomogą mi osiągnąć dobry wynik w Paryżu – powiedział Kaśnikowski, który na co dzień trenuje pod okiem Mario Trnovsky’ego.", "Orlikowski również w półfinale zakończył udział w bytomskiej imprezie. Rozstawiony z „dwójką” Polak przegrał w piątek z Dino Prizmicem 6:7 (5-7), 2:6. Mocno trzymamy kciuki za paryski występ Olka i Maksa, a pierwsze mecze odbędą się już w niedzielę!", "W finale rywalizacji juniorek wystąpią – Czeszka Dominika Salkova oraz Rosjanka Ksenia Zajcewa, która w piątek nie wyszła na kort, bowiem jej rodaczka Polina Jatcenko (nr 4.) oddała mecz walkowerem. Natomiast Salkova wygrała w półfinale z Kanadyjką Victorią Mboko 6:4, 7:5.", "Zwycięstwo w grze podwójnej chłopców odnieśli w piątek Litwin Edas Butvilas i Hiszpan Alejandro Manzanera-Pertusa (nr 1.) pokonując w finale Litwina Viliusa Gaubasa i Chorwata Lukę Mikruta (nr 4.) 3:6, 6:2, 10-6. Wśród dziewcząt tytuł przypadł Belgijkom Tilwith di Girolami i Amelie van Impe, po walkowerze ze strony Chorwatki Luciji Ciric Bagaric i Japonki Eriki Matsudy.", "Komplet wyników LOTOS OPEN Polska 2021:", "Już w połowie lipca korty Górnika będą gościć 95. Narodowe Mistrzostwa Polski, w których na uczestników będzie czekać rekordowa pula nagród przekraczająca sumę 700 tysięcy złotych. Złoci medaliści w grze pojedynczej wyjadą z Bytomia Mercedesami Klasy A ufundowanymi przez gdańską firmę BMG Goworowski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Znamy młodzieżowych mistrzów Polski. W singlu złoto dla Hertel i Pawelskiego", "date": "\n\t\t\t\t\t\t\t\t\t\t25 czerwca, 2021\t\t\t\t\t", "text": ["– Na pewno na uwagę zasługuje występ Martyna Pawelskiego (na zdjęciu głównym). Ten chłopak dysponuje znakomitymi warunkami fizycznymi, świetnym serwisem. Widać w jego ruchach, poruszaniu się po korcie sportowe geny odziedziczone po najbliższych – mówi Jacek Muzolf, dyrektor turnieju i zarazem szef sekcji tenisowej AZS Poznań. I dodaje, że poziom sportowy turnieju był wysoki, a dużo spotkań było wyrównanych i kończyło się dopiero po trzech setach.", "Jako pierwsze z finałowych pojedynków zakończyło się starcie mężczyzn. Martyn Pawelski pokonał Karola Filara (Advantage Bielsko Biała) 6:2, 6:3.", "– Wynik może na to nie wskazuje, ale był to trudny mecz. Wiedziałem, że od początku muszę narzucić swój, agresywny styl gry. Mocną stroną Karola jest forhend, zdawałem sobie sprawę, że nie mogę dać się zepchnąć do obrony – powiedział po wygranym finale Martyn, który do stolicy Wielkopolski przyjechał z tatą Marcinem. Dla niespełna 17-letniego Martyna szczególnie stresujący mógł być mecz z Jaszą Szajrychem (WKS Grunwald Poznań) o awans do półfinału. Zwycięzca tego spotkania – zgodnie z obietnicą Tomasza Iwańskiego, trenera głównego PZT – otrzymać miał „dziką kartę” do zasadniczej fazy turnieju LOTOS PZT Polish Tour (futures z pulą nagród 25 tys. dolarów) we Wrocławiu. Ten pojedynek był bardzo zacięty i zakończył się wygraną tenisisty ze Śląska dopiero w trzech setach. Na „osłodę” Jasza otrzymał „dziką kartę” do eliminacji imprezy w stolicy Dolnego Śląska.", "– Tytuł mistrza Polski do lat 23 to moje największe dotychczas osiągnięcie sportowe. Trenerem, z którym współpracuję jest Adam Przybyszewski. Jednak najwięcej zawdzięczam rodzicom – dodał Martyn. Mama Aleksandra (z domu Śniegoń) przez wiele grała w reprezentacji Polski w piłce ręcznej, tata Marcin był medalistą kraju w pływaniu. Babcia i dziadek również byli profesjonalnymi sportowcami.", "W zmaganiach kobiet złoto wywalczyła Anna Hertel. Zawodniczka AZS-u Poznań pokonała Julię Oczachowską (Goplania Inowrocław) 7:6, 4:6, 6:4. Mecz – jak wskazuje wynik – był zacięty, a o wygranej zdecydowały niewielkie błędy, które wykorzystała solidnie prezentująca się na korcie Hertel.", "W deblu mężczyzn główne trofeum przypadło w udziale duetowi Piotr Matuszewski (AZS Poznań)/Piotr Pawlak (WKT Mera Warszawa). W finale pokonali oni parę gospodarzy: Marcel Politowicz (Park Tenisowy Olimpia) i Dawid Taczała (AZS Poznań) 3:6, 7:6, 10-5.", "W rywalizacji kobiet w grze podwójnej złoty medal wywalczyły Adrianna Sosnowska (AZS Łódź) i Marcelina Podlińska (Górnik Bytom), które w decydującym meczu zwyciężyły debel Karolina Jaśkiewicz (UKS Omega Smolec)/J. Oczachowska 4:6, 7:5, 10-6.", "W finale gry mieszanej Marcelina Podlińska/Wojciech Marek (oboje Górnik Bytom) pokonali Magdalenę Hędrzak (Górnik Bytom) i Gabriela Bilińskiego (KS Sokół Rzeszów) 6:7, 6:3, 10-6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Finał Falkowskiej, Radwańska i Majchrzak o krok od Wimbledonu", "date": "\n\t\t\t\t\t\t\t\t\t\t27 czerwca, 2021\t\t\t\t\t", "text": [": Tomasz Dobiecki", "W Klosters partnerką Falkowskiej była Szwajcarka Jenny Duerst, a w drodze do finału nie straciły nawet seta. Pokonały tam kolejno: Włoszkę Camilę Rosatello i Rumunkę Ioanę Loredanę-Roscę (nr 2.) 6:1, 6:1; Szwajcarkę Corinę Mader i Francuzkę Dianę Martynov 6:1, 6:4 oraz Łotyszkę Dianę Marcinkevicę i Rosjankę Annę Morginę (nr 4.) 6:4, 6:4.", "Natomiast w finale Falkowska i Duerst poniosły porażkę 6:3, 1:6, 3-10 z najwyżej rozstawionymi tenisistkami – Rosjanką Aminą Anszbą i Czeszką Anastazją Detiuc.", "W singlu Weronika wygrała na otwarcie z Amerykanką Vivian Wolff 7:5, 6:2, ale w 1/8 finału przegrała z Rosjanką Aminą Anszbą 4:6, 6:7 (5-7). W przyszłym tygodniu będziemy mogli zawodniczkę LOTOS PZT Team oglądać we Wrocławiu, gdzie odbędzie się turniej ITF 25 Wrocław World Cup (z pulą nagród 25 tys. dol.). Równolegle na kortach Olimpijski Club będą rywalizować panowie, także w turnieju ITF 25, a obydwie imprezy zaliczane są do LOTOS PZT Polish Tour 2021.", "Blisko awansu do głównych drabinek wielkoszlemowego turnieju na trawiastych kortach w Wimbledonie byli Urszula Radwańska i Kamil Majchrzak, dochodząc do trzeciej i decydującej rundy. Zawodnik LOTOS PZT Team, który był najwyżej rozstawiony w kwalifikacjach, pokonał kolejno Niemca Yannicka Madena 6:1, 6:4 i Holendra Robina Haase’a 6:7 (5-7), 7:6 (7-4), 6:4, ale potem przegrał z Chilijczykiem Marcelo Barriosem-Verą 4:6, 6:4, 6:7 (4-7), 3:6.", "Natomiast młodsza z sióstr Radwańskich Radwańska wygrała w Roehampton z Chinką Fang Ying Xun 6:1, 6:0 i Słowaczką Anną Karoliną Schmiedlovą 6:3, 7:5, ale w decydującym pojedynku musiała uznać wyższość Amerykanki Danielle Lao 3:6, 2:6.", "W eliminacjach do Wimbledonu startowało w sumie sześcioro Polaków. Kacper Żuk (LOTOS PZT Team) osiągnął w nich drugą rundę, podobnie jak Katarzyna Kawa i Magdalena Fręch (LOTOS PZT Team), a pierwszy mecz przegrała Maja Chwalińska (LOTOS PZT Team).", "Dlatego na kortach The All England Lawn Tennis Club od poniedziałku będą rywalizować w singlu tylko: Iga Świątek, Hubert Hurkacz i Magda Linette. Natomiast w deblu Kubot z Brazylijczykiem Marcelo Melo oraz Linette z Alicją Rosolską.", "Do półfinału challengera ATP w Mediolanie (pula nagród 44 820 euro) dotarł debel LOTOS PZT Team – Szymon Walków i Jan Zieliński, pokonując: Włochów Raula Brancaccio i Giulio Zeppieriego 7:6 (7-3), 6:4 oraz Włocha Riccardo Bonadio i Rosjanina Tejmuraza Gabaszwiliego 6:2, 6:1. Zatrzymali ich jednak Niemiec Dustin Brown i Austriak Tristan-Samuel Weissborn, z którymi przegrali 5:7, 4:6. Natomiast w pierwszej rundzie udział w imprezie zakończył Karol Drzewiecki w parze z Hiszpan Sergio Martosem-Gornesem.", "Mijający tydzień przyniósł także ciekawy występ Katarzyny Piter na trawie w turnieju WTA 250 w Bad Homburg (pula nagród 189 700 euro), gdzie zakwalifikowała się do głównej drabinki z eliminacji. W mniej miała okazję spotkać się z byłą liderką rankingu WTA Tour – Petra Kvitovą, obecnie 12. na świecie. Stawiła utytułowanej Czeszce zacięty opór, zanim przegrała 6:4, 1:6, 4:6. W deblu Kasia odpadła również w pierwszej rundzie, a do ćwierćfinału dotarła Paula Kania-Choduń z Rosjanką Natelą Dżałamidze.", "W turnieju WTA 500 na trawie w Eastbourne (pula nagród 565 tys. dol.) nie powiodło się Idze Świątek, rozstawionej z numerem czwartym. Dziewiąta tenisistka świata pokonała na otwarcie Brytyjkę Heather Watson 6:3, 6:7 (4-7), 7:5, ale w 1/8 finału nie sprostała Rosjance Darii Kasatkinie 6:4, 0:6, 1:6. Pierwszy mecz w eliminacjach przegrała Magda Linette z Włoszką Camilą Giorgi 7:6 (7-3), 4:6, 4:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Polish Tour – podwójny przystanek we Wrocławiu", "date": "\n\t\t\t\t\t\t\t\t\t\t28 czerwca, 2021\t\t\t\t\t", "text": ["Jest to już trzecia edycja LOTOS PZT Polish Tour, który w 2019 roku również składał się z imprez międzynarodowych, różnej rangi – od ITF 15 po największą z nich challenger ATP Pekao Szczecin Open. W poprzednim sezonie, z powodu pandemii, rozgrywany był w krajowym wymiarze, a tylko na jego zamknięcie (tuż po odmrożeniu międzynarodowego Touru) odbył się w Poznaniu turniej ITF 25.", "W roku jubileuszu 100-lecia istnienia polskiego Związku Tenisowego prawdziwą perłą w koronie cyklu będą 95. Narodowe Mistrzostwa Polski (9-16 lipca) rozrywane na kortach Górnika Bytom, z rekordową pulą nagród przekraczająca 700 tysięcy złotych. Warto przypomnieć, że złoci medaliści wrócą do domu Mercedesami Klasy A ufundowanymi przez gdańską firmę BMG Goworowski.", "Ale wracając do Wrocławia, to początkowo obie imprezy miały mieć w puli nagród po 15 tysięcy dolarów, ale dzięki wsparciu sponsorów i partnerów udało się podwyższyć rangę obydwu. To oznacza też o wiele mocniejszą obsadę w drabinkach.", "Wśród kobiet w turnieju głównym na podstawie rankingu wystąpi Maja Chwalińska, która została rozstawiona z numerem drugim. W pierwszej rundzie zawodniczka LOTOS PZT Team ma „wolny los”, a w drugiej spotka się ze zwyciężczynią pojedynku Australijki Olivii Tjandramulii z Wenezuelka Andreą Gamiz.", "W 1/16 finału na pewno zobaczymy też drugą Polkę, bowiem na otwarcie trafiły na siebie dwie posiadaczki „dzikich kart” Anna Hertel i Weronika Baszak (LOTOS PZT Team). Oprócz nich, dzięki specjalnym przepustkom przyznanym przez organizatorów, zagrają we Wrocławiu: Weronika Falkowska (LOTOS PZT Team) w pierwszym meczu z Rumunką Oaną Georgetą Simion oraz Martyna Kubka (LOTOS PZT Team) przeciwko Rosjance Julii Awdiejewej, a na zwyciężczynię czeka już turniejowa „jedynka” – Węgierka Reka Luca Jani.", "Natomiast w turnieju mężczyzn we Wrocław World Cup 2021 na pewno wystąpi czterech Polaków: na podstawie rankingu Daniel Michalski (LOTOS PZT Team, na zdjęciu głównym), a z „dzikimi kartami” Michał Dembek, Wojciech Marek i Martyn Pawelski (wszyscy LOTOS PZT Team). Jeszcze nie rozlosowano drabinki turnieju głównego, a na kortach rozgrywane są mecze pierwszej rundy (z trzech) eliminacji, w których wystartowało aż 19 polskich zawodników.", "Kolejnym przystankiem na mapie LOTOS PZT Polish Tour 2021 będą wspominane już 95. Narodowe Mistrzostwa Polski w Bytomiu (9-16 lipca), a po nich uczestnicy cyklu wrócą do międzynarodowej rywalizacji. Już 26 lipca na kortach Akademii Tenisowej w Kozerkach (Grodzisk Mazowiecki) rozpocznie się turniej ITF 60 kobiet, w kolejnym tygodniu na tym samym obiekcie tenisiści będą rywalizowali w imprezie ITF 25. Wcześniej część z nich zobaczymy w challengerze ATP – Poznań Open (od 26 lipca).", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Znamy półfinalistów turnieju w Gdańsku", "date": "\n\t\t\t\t\t\t\t\t\t\t22 maja, 2021\t\t\t\t\t", "text": [" ", "Niedzielne spotkania zapowiadają się bardzo ciekawie. W górnej części drabinki dojdzie do starcia brązowego medalisty Halowych Mistrzostw Polski, Kamila Gajewskiego (4) z rozstawionym z numerem drugim Piotrem Galusem.", "– Ostatnim razem grałem z Kamilem w Warszawie na „Merze” i przegrałem w super tie-breaku. Teraz mam nadzieję, że mecz będzie wyglądał inaczej. Nawierzchnia mi sprzyja. Znacznie bardziej odpowiada mi gra na mączce niż w hali – powiedział Galus po awansie do półfinału.", "Prawdziwą rewelacją turnieju w Gdańsku jest 16-letni Martyn Pawelski. Nastolatek na swoim koncie ma wygraną w turnieju Longines Futures Tennis Aces. W lutym tego roku do trofeów dorzucił tytuł Halowego Mistrza Polski do lat 18. Teraz w drodze do półfinału odprawił już Maksa Kaśnikowskiego oraz rozstawionych – Pawła Ciasia i Juliusza Bienkiewicza.", "– Dla mnie ten turniej to już jest wielki sukces. Do zawodów w Gdańsku bardzo mocno się przygotowywałem pod kątem motorycznym i cieszę się, że dobrze mi idzie na korcie. Nie sądziłem, że uda mi się wygrać aż tyle spotkań – powiedział 16-latek pochodzący ze sportowej rodziny. Mama Martyna, Aleksandra Pawelska, była wieloletnią reprezentantką Polski w piłce ręcznej.", "W turnieju kobiet o miejsce w finale zagrają rozstawiona z numerem pierwszym – Julia Oczachowska oraz Magdalena Świerczyńska. Turniejowa „jedynka” rozpoczęła występ od trudnego, trzysetowego meczu z Laurą Duhl, ale w ćwierćfinale z grającą widowiskowym jednoręcznym bekhendem Karoliną Jaśkiewicz straciła już tylko dwa gemy. W niedzielę jej przeciwniczką będzie 17-letnia Magdalena Świerczyńska, która pomimo nieudanego początku spotkania z Aleksandrą Jeleń, pokonała wyżej notowaną rywalkę w super tie-breaku. Ostatni punkt meczu rozgrywany był już przy rzęsistym deszczu, a radość Świerczyńskiej po wygraniu punktu była jednym z najpiękniejszych obrazków soboty.", "Najbardziej zapracowaną tenisistką dnia była Wiktoria Rutkowska. Zaległy mecz II rundy z Martyną Szpakowską i ćwierćfinałowe starcie z wymagającą Aleksandrą Wierzbowską zostały wygrane przez Rutkowską w dwóch setach. W najlepszej czwórce turnieju znalazły się wyłącznie rozstawione zawodniczki, ponieważ swoje spotkanie wygrała również – studiująca na co dzień w USA – Marcelina Podlińska.", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Światowa czołówka juniorów zagra w Bytomiu!", "date": "\n\t\t\t\t\t\t\t\t\t\t28 kwietnia, 2021\t\t\t\t\t", "text": [": Tomasz Dobiecki", "– To wspaniały prezent na 100-lecie Polskiego Związku Tenisowego, jaki otrzymaliśmy od Międzynarodowej Federacji Tenisowej i kolejny duży event pod szyldem ITF-u, odbywający się w tym roku w Polsce. W marcu gościliśmy spotkanie Pucharu Davisa, w którym nasi tenisiści pewnie pokonali w Kaliszu ekipę Salwadoru 3:1. A w połowie kwietnia, właśnie w", "Bytomiu, w Hali Na Skarpie, kobieca reprezentacja po niesamowicie zaciętym meczu pokonała Brazylię 3:2 i awansowała do światowej elity w rozgrywkach Billie Jean King Cup. A teraz, ale na kortach otwartych Górnika, będą rywalizować juniorzy – powiedział Mirosław Skrzypczyński, prezes Polskiego Związku Tenisowego.", "Tygodniowy turniej ITF Juniors Grade 1 rozgrywany będzie na kortach ziemnych Górnika przy ul. Tarnogórskiej 5. Jego termin nie jest przypadkowy i gwarantuje najwyższy poziom emocji i tenisa. Możliwe, że w Bytomiu będziemy mogli zobaczyć przyszłych liderów rankingu ATP Tour i triumfatorów Wielkiego Szlema.", "– Zapowiada się naprawdę duża impreza w doborowej obsadzie, ponieważ 30 maja rozpoczyna się wielkoszlemowy Roland Garros. W jej drugim tygodniu dopiero do akcji wkraczają juniorzy, więc impreza w Bytomiu będzie dla nich ostatnim przystankiem i możliwością sprawdzenia formy przed występem w Paryżu. To dla nas wielkie wyróżnienie i kolejna okazja do organizacji ważnego wydarzenia w roku jubileuszu Polskiego Związku", "Tenisowego. Przypominam, że w lipcu na kortach Górnika będziemy gościć 95. Narodowe Mistrzostwa Polski, z rekordową pulą nagród przekraczającą 750 tysięcy złotych. Szykuje się prawdziwa kumulacja dużych imprez w Bytomiu – podkreślił Dariusz Łukaszewski wiceprezes PZT i dyrektor Górnika.", "Warto dodać, że juniorski ITF na kortach Górnika odbywa się od 2012 roku. W przyszłym roku będzie rozgrywana 10., jubileuszowa edycja. Impreza na początku posiadała rangę 5. W kolejnych latach zyskiwała na renomie i ostatnio miała drugą rangę.", "– Czy utrzymamy najwyższy stopień, Grade 1 zależy od wielu czynników. Zrobimy jednak wszystko, by sprostać wyzwaniu – zapewnił Dariusz Łukaszewski.", "Na zdjęciu zwycięzcy ubiegłorocznej edycji. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daria Abramowicz: psychologia kluczem do sukcesu", "date": "\n\t\t\t\t\t\t\t\t\t\t6 maja, 2021\t\t\t\t\t", "text": ["Norbert Kowalski", "Początek czerwca 2019 roku, 18-letnia ówcześnie Iga Świątek w IV rundzie French Open w ciągu 45 minut zostaje rozbita 1-6, 0-6 przez Simonę Halep, jedną z najlepszych tenisistek na świecie, która broniła w Paryżu tytułu. Polka przyznała po meczu, że zjadły ją nerwy i kompletnie nie była w stanie grać swojego tenisa.", "Początek października 2020 roku, 19-letnia Iga Świątek w IV rundzie French Open w ciągu nieco ponad godziny rozbija 6-1, 6-2, Simonę Halep, drugą rakietę świata. Tym razem to Świątek od początku do końca dominuje na korcie pod każdym względem, a Rumunka nie ma nic do powiedzenia. Co w takim razie zmieniło się w ciągu roku? Oprócz tego, że Iga stała się lepszą zawodniczką pod względem sportowym, to efekty przyniosła też jej praca z psychologiem.", "– Niewielu mówi o psychologii w sporcie, a ja uważam że odporność psychiczna to być może najważniejsza aktualnie cecha w tenisie. Wielu potrafi grać na znakomitym poziomie, jednak tylko ci, którzy są twardzi mentalnie i potrafią wytrzymać presję, są najwięksi. Dlatego zawsze chciałam się rozwijać w tym kierunku, a Daria okazała się najlepsza. Bardzo dobrze mnie zna i rozumie – tak sama Iga Świątek mówiła o znaczeniu psychologii.", "Współpraca Igi z Darią Abramowicz rozpoczęła się pod koniec lutego 2019 roku. Sama psycholog nie ukrywa, że doskonale pamięta pierwszy trening Igi. – Mam już spore doświadczenie w sporcie i niejedno widziałam, ale gdy zobaczyłam Igę na korcie, to pomyślałem „to jest coś!, to jest naprawdę duży potencjał!”. To mityczne „coś” można zauważyć. Ten ogień, który ma w sobie Iga, dynamika, która wynika nie tylko ze sprawności jej ciała, ale także zaangażowania i determinacji, są czymś, co ją wyróżnia – wspomina Daria Abramowicz.", "I dodaje: – Warto jednak zaznaczyć, że to zawodnik musi wyrazić otwartość, gotowość i chęć takiej współpracy. To Igę absolutnie wyróżnia. Mimo młodego wieku Iga jest bardzo dojrzała, jeśli chodzi o postrzeganie roli psychologii w sporcie. To wynika nie tylko ze zmiany generacyjnej, ale także jej indywidualnych cech i faktu, że aspekt psychologiczny jest dla niej ważny.", "Iga od początku była otwarta na współpracę z Darią i jej metody. Sama psycholog wyjaśnia z kolei, że dobierała swoje metody tak, by jak najbardziej pasowały Idze.", "– Trzeba jednak pamiętać też o jednej, kluczowej kwestii. Psycholog może być nawet największym ekspertem w tej dziedzinie, znać mnóstwo technik i narzędzi, ale jeśli coś nie „kliknie” między zawodnikiem a specjalistą na płaszczyźnie komunikacji, to taka współpraca nie będzie skuteczna, szczególnie w dłuższej perspektywie. Dzisiejszy sport na wysokim poziomie w dużej mierze oparty jest na relacjach – opowiada Daria Abramowicz.", "Między Igą a Darią zdecydowanie „kliknęło”. Im dłużej ze sobą współpracowały, tym bardziej się poznawały, co pomagało w dalszej pracy i rozwoju.", "– Pierwszy raz realnie zobaczyłam, że nasza praca zaczyna przynosić efekty, podczas meczu III rundy French Open w 2019 roku z Monicą Puig. To, jak Iga wróciła do meczu po pierwszym przegranym secie, z drobnym urazem, jak wtedy zarządzała bólem, pokazywało, że idziemy w dobrym kierunku. A na dobre, zdecydowanie podczas turnieju w Toronto (Polka przebijała się tam z kwalifikacji i odpadła w III rundzie po zaciętym meczu z Naomi Osaką – dod. red.). To było dla mnie bardzo istotne – wspomina Daria Abramowicz.", "Kiedy Iga zaczęła pokonywać kolejne rywalki w tegorocznym French Open, coraz częściej zaczęto dostrzegać nie tylko jej doskonałe przygotowanie taktyczne i fizyczne, ale także mentalne. Sama Iga niejednokrotnie mówiła zresztą o tym w wywiadach. Jak w takim razie przygotowywała się mentalnie do najważniejszych meczów?", "– Naszym głównym założeniem podczas turnieju, szczególnie od meczu z Simoną Halep, było trzymanie się swojej rutyny, wypracowanych zwyczajów i sposobów funkcjonowania, w których cały team czuje się komfortowo. Wtedy już dobrze poznaliśmy hotel, czuliśmy, że jesteśmy na swoim miejscu, co też jest istotne. Dzięki grze deblowej i temu, że mecze były codziennie, pojawił się też rytm gry. Dlatego wszystko wyglądało normalnie, co było szczególnie istotne w kontekście dwóch ostatnich meczów. Chcieliśmy to utrzymać do końca, łącznie z naszym poczuciem humoru, zwyczajami dotyczącymi odżywania się czy odpoczywania w czasie wolnym – mówi Daria Abramowicz.", "Jednak droga do sukcesu to nie tylko rutyna podczas samych turniejów, ale tak naprawdę codzienna praca. Iga i Daria widzą się nie tylko podczas sesji w gabinecie. Psycholog obecna jest podczas treningów, meczów i turniejów 19-latki.", "– Wachlarz narzędzi treningu mentalnego jest bardzo szeroki. Stosujemy techniki wizualizacyjne, relaksacyjne, narzędzia dotyczące zarządzania pobudzeniem, napięciem. Jest też praca oparta na coachingu – wymienia Daria Abramowicz dodając, że są tygodnie, w których razem z Igą potrafią poświęcić psychologii nawet do 15 godzin.", "– Jednak warto też pamiętać, że czasami podczas przerwy obiadowej, gdy pojawia się jakiś temat i rozmawiamy o nim, nawet nie zachowując warunków typowej sesji gabinetowej, można zrobić więcej niż podczas np. dwugodzinnej sesji w gabinecie – zauważa Daria Abramowicz.", "Daria Abramowicz nie ma wątpliwości, że przez nieco ponad rok, po klęsce Igi z Simoną Halep, 19-latka zdecydowanie się zmieniła.", "– W 2020 roku Iga już uwierzyła, że jest w stanie przejąć kontrolę w tym meczu, nie musi się wycofywać, nawet jeśli gra z taką przeciwniczką. I nie chodzi tylko o kontrolę taktyczną, ale mentalną, że to ona może narzucić rytm wymiany energii, która pojawia się w trakcie meczu. Zdecydowanie zwiększyła się jej świadomość, czego potrzebuje w danym momencie, jak działają na nas oczekiwania, kiedy lepiej skupić się na standardach pracy, jak zarządzać stresem. Tak naprawdę w każdym aspekcie psychologicznym i sportowym Iga zrobiła bardzo duży postęp – mówi psycholog.", "Jednocześnie zwraca uwagę, że praca mentalna z Igą Świątek tak naprawdę dopiero wciąż jest na początkowym etapie.", "– Praca mentalna to jest proces, który absolutnie nie jest zakończony. Jesteśmy z Igą na początku drogi i każdego dnia widzę, jak Iga się rozwija, nawet  wchodząc w interakcje, wnosząc swój wkład w proces szkolenia, otrzymując informacje zwrotne od trenerów itd. To nie jest rozwój skokowy, ale płynny. Tak naprawdę w każdym aspekcie jest jeszcze spore pole do rozwoju – mówi Daria Abramowicz.", "A ponadto dodaje: – Wobec zwiększających się obciążeń będziemy mocno pracować nad zarządzaniem napięciem, odpowiednią regeneracją, zarządzaniem sukcesem w przestrzeni publicznej oraz osobistą marką. Tenis jest przecież sportem globalnym. Ale z drugiej strony właśnie do tego momentu się przygotowywaliśmy. Wyznaczaliśmy sobie pewne cele, wiedząc, że ich osiągnięcie jest możliwe. Automatycznie rozpoczynaliśmy też przygotowania do momentu, gdy uda się je zrealizować.", "W dniu wygranej Igi we French Open, Daria Abramowicz obchodziła urodziny. Najlepszy prezent dostała właśnie od swojej podopiecznej.", "Daria Abramowicz współpracuje z Igą Świątek od lutego 2019 roku. Dzięki sukcesowi 19-latki we French Open stała się jednym z najbardziej znanych psychologów w Polsce. Współpracuje z zawodnikami, trenerami oraz rodziców dzieci w różnym wieku. W swojej pracy zwraca uwagę na całościowe podejście do zawodnika. Ukończyła psychologię (specjalność: psychologia kliniczna) na SWPS Uniwersytecie Humanistycznospołecznym w Warszawie oraz studia podyplomowe z psychologii sportu w Warszawie. W przeszłości sama uprawiała żeglarstwo regatowe, a przez 10 lat była trenerem. Ukończyła również Akademię Wychowania Fizycznego i Sportu w Gdańsku.", "Fot. Polski Komitet Olimpijski/Archiwum prywatne", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Aleksandra Węgrzyn i Bartłomiej Roś wygrali Puchar Warty 2021!", "date": "\n\t\t\t\t\t\t\t\t\t\t12 maja, 2021\t\t\t\t\t", "text": ["Na kortach działającej bez przerwy od 6 maja 1914 roku Sekcji Tenisowej Warty Poznań odbył się Ogólnopolski Turniej Juniorów (do 18 lat). Wśród dziewcząt w grze pojedynczej w finale spotkały się Aleksandra Węgrzyn (UKS RP SPORT Olsztyn) i Amelia Paszun (AZS Poznań). Wygrała Węgrzyn 6:2, 6;1, która w ubiegłym roku dotarła do finału tej imprezy.", "W finale gry pojedynczej juniorów spotkali się dwaj zawodnicy KKT Wrocław. Bartłomiej Roś oraz Marcel Dzieło. – Po stojącym na wysokim poziomie meczu i po dwóch godzinach walki wygrał Roś 0:6, 6:3, 12-10 i tym samym wywalczył tytuł – powiedział Jacek Gąsiorek, szef sekcji tenisowej Warty.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Deblowy tytuł Katarzyny Kawy i sukcesy juniorek", "date": "\n\t\t\t\t\t\t\t\t\t\t2 maja, 2021\t\t\t\t\t", "text": [": Tomasz Dobiecki", "Kawa występowała w Zagrzebiu w parze z Austriaczką Barbarą Haas, a w drabince były rozstawione z numerem trzecim. Na otwarcie pokonały Chorwatki Ivę Primorac i Tarę Wurth 6:3, 2:6, 10-8, a następnie Chorwatkę Leę Boskovic i Macedonkę Linę Gjorczeską 6:4, 6:3 oraz Rosjanki Sofię Lanserę i Kamillę Rachimową 6:4, 6:4.", "Drugiego seta w imprezie Kawa i Haas straciły dopiero w finale, wygrywając w nim z Rumunką Andreą Priscariu i Słowenką Niką Radisic 7:6 (7-1), 5:7, 10-6. W singlu, rozstawiona z “trójką” Polka, przegrała w pierwszym meczu z utalentowaną 18-latką z Francji Dianą Parry 4:6, 7:5, 4:6.", "To był najlepszy wynik wśród polskich tenisistów grających w mijającym tygodniu w międzynarodowym Tourze. A my chcemy się pochwalić sukcesami naszych juniorek w turnieju ITF do lat 18 w izraelskim Ramat Hasharon (grade 3.). Xenia Lipiec dotarła w nim do finału w singlu, w którym rundę wcześniej odpadła Rozalia Gruszczyńska, która za to triumfowała w imprezie w deblu, razem z Serbką Darią Suvirdjonkovą.", "Warto też wspomnieć o półfinale osiągniętym przez debel Filip Pieczonka i Olaf Pieczkowski w turnieju ITF juniorów w czeskich Ricanach (grade 1).", "Te dobre wyniki pokryły się czasowo ze świetnymi wieściami, jakie napłynęły do nas ze strony Międzynarodowej Federacji Tenisowej. W wyniku współpracy Polskiego Związku Tenisowego z ITF-em, na kortach Górnika Bytom w dniach 30 maja – 5 czerwca zostanie rozegrany juniorski turniej – grade 1. Takiej imprezy jeszcze w naszym kraju nie gościliśmy, a będzie ona dla zawodników do lat 18 ostatnią okazją do sprawdzenia formy przed rywalizacją w wielkoszlemowym Roland Garros.", "Do paryskiej lewy Wielkiego Szlema został już niecały miesiąc, więc rywalizacja w Tourze toczy się przede wszystkim na ziemnych kortach w Europie. W najbliższych dniach będziemy mocno trzymać kciuki za liczne starty Polaków, m.in.: w turnieju WTA 1000 w Madrycie – Igi Świątek, Magdy Linette, Pauli Kanii-Choduń i Katarzyny Piter; w ATP 1000 w Madrycie – Huberta Hurkacza i w grze podwójnej Łukasza Kubota; w challengerze ATP w Pradze – Kamila Majchrzaka, Kacpra Żuka, pary Szymon Walków i Jan Zieliński (wszyscy czterej LOTOS PZT Team) i w deblu również Karola Drzewieckiego; oraz w turnieju ITF w Charlestone – Magdaleny Fręch (LOTOS PZT Team) i Urszuli Radwańskiej.", "Te starty dla większości z nich będą poważnym przetarciem przed występem w głównych drabinkach lub kwalifikacjach do Roland Garros. Na paryskich kortach zagrają na pewno Świątek, Linette, Hurkacz i Kubot, a w eliminacjach (24-28 maja) wystartują: Kawa, Fręch, Maja Chwalińska (LOTOS PZT Team), Radwańska, Majchrzak i Kacper Żuk, przy czym Kamil ma szansę uniknąć tego, bowiem jest trzeci na liście oczekujących na miejsce w głównym turnieju.", ": Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ruszyła trzecia edycja LOTOS PZT Polish Tour", "date": "\n\t\t\t\t\t\t\t\t\t\t21 maja, 2021\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szczecin Prawobrzeże: mały klub z dużym turniejem", "date": "\n\t\t\t\t\t\t\t\t\t\t22 kwietnia, 2021\t\t\t\t\t", "text": ["Stowarzyszenie Szczecińskie Centrum Tenisowe Prawobrzeże powstało w 2011 roku. – Od dziesięciu lat prowadzimy działalność klubową, szkoleniową, organizujemy turnieje różnej rangi, kierowane do określonych grup wiekowych. Corocznym, stałym punktem w naszym kalendarzu jest międzynarodowy turniej juniorów ITF Magnolia Cup, w którym startuje około 120 zawodników z całej Europy, choć zdarzali się także uczestnicy z innych kontynentów. Przez te wszystkie lata przewinęło się przez nasze korty sporo znanych dziś tenisistów. Grali u nas m.in. Jerzy Janowicz, Weronika Baszak czy Maja Chwalińska. Ta ostatnia nie tak dawno wygrała zresztą turniej – wspomina Aleksander Korzeniewicz.", "W Magnolia Cup uczestniczyli również zawodnicy SCT Prawobrzeże. Jeden z nich wygrał nawet te zawody. To Rafał Gozdur. Nieźle w tej międzynarodowej rywalizacji radził sobie również Arkadiusz Kocyła. Teraz w szczecińskim klubie grają kolejni zawodnicy z dużym potencjałem. Wśród trenujących dzieci na pewno trzeba zwrócić uwagę na Darię Dehmel i Jakuba Jachnika, którzy w ubiegłym roku odnieśli sporo istotnych sukcesów. Daria sezonie2020 wystąpiła w finałach Super Serii w podpoznańskiej Sobocie oraz Ogólnopolskim Turnieju Kwalifikacyjnym w Gdyni do lat 12. Był też druga w mistrzostwach województwa, a będąc wypożyczona do klubu Elite Mierzyn zajęła piąte miejsce w Drużynowych Mistrzostwach Polski.", "– Daria dobrze sobie radzi również w deblu. Na swoim koncie ma zwycięstwa w Super Serii w Kaliszu oraz w Ogólnopolskich Turniejach Kwalifikacyjnych w Gdyni, Krakowie i Pobiedziskach. Wszystkie te wyniki osiągnęła w kategorii skrzatów, grając w niej jeszcze jako młodszy rocznik, 2009. W swoim roczniku jest obecnie czwartą rakietą w kraju i nie dziwi, że została powołana do reprezentacji Polski. Nieźle radzi sobie również 9-letni Jakub, który w ubiegłym roku z powodzeniem grał w cyklu turniejów KIA Polmotor Kids Cup, w których kilkakrotnie zajmował trzecie miejsca zarówno w gronie 9-latków, jak i graczy o rok starszych – przypomina Aleksander Korzeniewicz, który wraz Markiem Binkowskim odpowiada za szkolenie w klubie.", "– Na obiekcie przy ul. Dąbskiej dysponujemy trzema kortami krytymi z nawierzchnią rebound i jednym kortem otwartym z mączką ceglaną. Szkolimy dzieci już od 4. roku życia. Robimy to według programu ITF Tenis 10, podczas treningów indywidualnych i grupowych, na różnych poziomach zaawansowania. Jesteśmy małym klubem, a naszą filozofią jest indywidualne podejście do każdego zawodnika i odpowiednie dobieranie obciążeń do wieku. Dotyczy to gry, treningu ogólnorozwojowego jak i zabawy. Jako ciekawostkę mogę podać, że naszą najmłodszą adeptką była Zosia Biełus, która zaczynała swoją przygodę z tenisem w wieku zaledwie 3 lat. Ta sama Zosia, choć już z innym klubem, w tym roku zdobyła dwa medale na mistrzostwach Polski skrzatów – kończy trener SCT Prawobrzeże.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Półfinał Linette w Strasbourgu, tytuły Matuszewskiego i Kubki", "date": "\n\t\t\t\t\t\t\t\t\t\t29 maja, 2021\t\t\t\t\t", "text": [": Tomasz Dobiecki", "W piątkowy półfinale w Strasbourgu Linette, rozstawiona z numerem ósmym, przegrała z Rumunką Soraną Cirsteą 6:3, 4:6, 2:6. Wcześniej Magda pokonała Japonkę Nao Hibino 6:2, 6:0, znaną Francuzkę Alize Cornet 7:6 (7-2), 3:0 – krecz rywalki oraz w ćwierćfinale Kazaszkę Julię Putincewą 6:3, 6:3. Warto przypomnieć, że w maju Linette rozpoczęła współpracę trenerską z Dawidem Celtem, kapitanem reprezentacji narodowej. W kwietniu prowadzona przez niego drużyna pokonała w Bytomiu 3:2 Brazylię i awansowała do przyszłorocznych kwalifikacji do finałowego turnieju rozgrywek o Billie Jean King Cup (wcześniej Fed Cup).", "Teraz Linette czeka występ w wielkoszlemowym turnieju na kortach ziemnych im. Rolanda Garrosa w Paryżu, gdzie w pierwszej rundzie wylosowała Francuzkę Chloe Paquet. Iga Świątek, rozstawiona z numerem ósmym, rozpocznie obronę tytułu od pojedynku ze Słowenką Kają Juvan.", "Bliska awansu do głównej drabinki była w stolicy Francji Magdalena Fręch (LOTOS PZT Team), ale w trzeciej i decydującej rundzie eliminacji musiała uznać wyższość Rumunki Iriny Bary 5:7, 2:6.", "Wśród mężczyzn zobaczymy w singlu dwóch Polaków. Hubert Hurkacz (nr 19.) wylosował na otwarcie jednego ze zwycięzców kwalifikacji – Holendra Boticia van de Zandschulpa i spotka się z nim już w niedzielę. A Kamil Majchrzak (LOTOS PZT Team) zagra w pierwszej rundzie z Francuzem Arthurem Cazaux. Jeśli Hubert i Kamil wygrają w Paryżu po dwa mecze, to trafią na siebie w trzeciej rundzie.", "Również w niedzielę rozpocznie się na kortach Górnika Bytom wyjątkowy turniej dla zawodników do lat 18. – LOTOS OPEN Polska, posiadający najwyższą rangę ITF Juniors Grade 1. Wystąpią w nim czołowi juniorzy świata, przygotowujący się do wielkoszlemowego startu w Paryżu.", "Deblowe zwycięstwo w imprezie ITF 25 w czeskim Moście (pula nagród 25 tys. dol.) odniósł w sobotę Piotr Matuszewski, grając w parze z Włochem Franco Agamenone. Najwyżej rozstawiony duet okazał się lepszy w meczu o tytuł od Holendrów Gijsa Brouwera i Matsa Hermansa (nr 2.) 6:2, 7:5.", "– Po zeszłotygodniowej porażce w półfinale w dwóch tie breakach, tym razem na tym samym etapie obroniliśmy piłkę meczową przeciwko parze amerykańskiej nr 3 Damm/Rybakov 1:6, 7:6 (7), 10-2. W finale już dosyć pewnie 6:2, 7:5 wygraliśmy z Holendrami Brouwer/Hermans. Teraz wracam do treningów i niedługo kolejne starty, w tym samym składzie – napisał w mediach społecznościowych tenisista z Kalisza.", "Wcześniej zawodnik LOTOS PZT Team startował w eliminacjach singla, w których przeszedł zwycięsko dwie rundy, ale w trzeciej przegrał z Niemcem Hasanem Ibrahimem 6:2, 2:6, 9-11. W głównej drabince wystąpił tam Daniel Michalski (także LOTOS PZT Team), który po dwóch wygranych pojedynkach bez straty seta w ćwierćfinale poniósł porażkę z Amerykaninem Aleksem Rybakovem 4:6, 4:6.", "W turnieju ITF 15 w kazachskim Szymkiencie (pula nagród 15 tys. dol.) Martyna Kubka triumfowała w parze z reprezentantką gospodarzy Żibek Kulambajewą. W sobotnim finale wygrały z Rosjankami Jekateriną Reyngold i Jekateriną Szalimową 7:6 (7-3), 5:7, 10-8.", "Natomiast w singlu tenisistka LOTOS PZT Team, rozstawiona z numerem szóstym, odpadła w ćwierćfinale po porażce z Białorusinką Kristiną Dmitruk 4:6, 0:6.", "Do półfinału turnieju ITF 15 w Monastyrze (pula nagród 15 tys. dol.) dotarła Joanna Zawadzka, a w nim przegrała w sobotę z Japonką Sakurą Hosogi 2:6, 5:7. Nie udał się za to Weronice Falkowskiej powrót do tunezyjskiego kurortu, w którym na początku roku zdobyła trzy tytuły w singlu i dwa w deblu. Tenisistka LOTOS PZT Team, rozstawiona z numerem czwartym, przegrała z Belgijką Eliessą Vanlangendonck 6:2, 3:6, 5:7.", "W mijającym tygodniu Wojciech Marek (LOTOS PZT Team) i Michał Mikuła osiągnęli deblowy półfinał w turnieju ITF 15 w Nowomoskowsku (pula nagród 15 tys. dol.). W singlu Marek, podobnie jak Michał Dembek (LOTOS PZT Team), odpadł w 1/8 finału.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ambitne plany Kacpra Żuka na najbliższe tygodnie", "date": "\n\t\t\t\t\t\t\t\t\t\t24 kwietnia, 2021\t\t\t\t\t", "text": [": Tomasz Dobiecki", "– Po powrocie i krótkim odpoczynku wznowiłem szybko treningi i przede mną jeszcze kilka dni przygotowań do trzech startów na nawierzchni ziemnej. Najważniejszym oczywiście będą eliminacje do Roland Garros. Bardzo chciałbym wejść do głównego turnieju i zadebiutować w Wielkim Szlemie. Ale to będzie dopiero pod koniec maja. Wcześniej planuję zagrać w challengerach ATP w Pradze i Zagrzebiu – powiedział Żuk.", "W niedzielę tenisista LOTOS PZT Team odniósł swoje pierwsze zwycięstwo w cyklu ATP Challenger Tour, wygrywając turniej na “cegle” w Splicie (pula nagród  44,88 tys. euro). Ten sukces nie był przypadkiem, bowiem od początku sezonu Kacper spisuje się w tym cyklu bardzo dobrze i regularnie poprawia najwyższą pozycję w rankingu ATP Tour. W poniedziałek awansował na 172. miejsce.", "– Przed tym sezonem, kiedy byłem jeszcze na początku czwartej setki, liczyłem, że zakończę go w okolicach 150 miejsca, może nieco wyżej. Teraz jestem bardzo blisko tego, a to dopiero początek sezonu. Przede mną jeszcze wiele tygodni gry i wiele turniejów, więc wygląda to naprawdę dobrze. Przede mną też eliminacje trzech Wielkich Szlemów, na które chcę się jak najlepiej przygotować – powiedział Zuk.", "– Wiadomo, że aby myśleć regularnym występowaniu w nich bez kwalifikacji, trzeba być w setce, albo najdalej w okolicach 105 miejsca. Trochę mi do tego jeszcze brakuje. Staram się nie nakładać na siebie jakiś szczególnych celów czy wymagań. Po prostu ważne jest, żebym grał jak najlepiej i osiągał coraz lepsze wyniki. W tym roku się to bardzo dobrze dla mnie układa i mam nadzieję, że tak będzie dalej. Na pewno obecny ranking ułatwi mi też planowanie startów. Jeśli jeszcze trochę go poprawię, to będę próbował swoich sił w eliminacjach do turniejów ATP Tour – dodał.", "22-letni zawodnik LOTOS PZT Team obecny sezon rozpoczął w tureckiej Antalyi od debiutu w turnieju rangi ATP World Tour. Jeszcze w styczniu przeszedł eliminacje do challengera w Quimper i dotarł w nim do ćwierćfinału. W lutym te wyniki powtórzył w kolejnych imprezach z tego cyklu w Cherbourgu i Nur-Sułtan, skąd udał się do Kalisza na zgrupowanie reprezentacji Polski, która w meczu Pucharu Davisa pokonała Salwador 3:1, zdobywając pierwszy punkt dla gospodarzy w singlu.", "W marcu osiągnął swój pierwszy finał w imprezach ATP Challenger Tour w Sankt Petersburgu, a kwiecień rozpoczął na kortach ziemnych w Splicie. W pierwszym turnieju tej samej w półfinale, a w kolejnym tygodniu sięgnął po najcenniejszy tytuł w dotychczasowej karierze.", "– Zawsze uważałem, że najlepsze dla mnie są korty twarde, ale po Splicie może powinienem zmienić zdanie? Kto wie. Na pewno cieszy mnie, że na “ziemi” też dobrze sobie radzę, tym bardziej, że najbliższe tygodnie spędzę właśnie na niej. Wierzę, że mogę na niej osiągać również dobre wyniki, ale na pewno jeszcze lepiej powinno mi iść w drugiej połowie sezonu, na szybszych nawierzchniach. Ciekaw jestem swojego występu w eliminacjach do Wimbledonu. Dotychczas tylko raz grałem w kwalifikacjach w Roehampton, to było ciekawe doświadczenie – uważa Żuk, który w najbliższych tygodniach nie broni punktów w rankingu.", "– Nie do końca rozumiem wszystkie zmiany w rankingu, to jak dokładnie będzie wracać do “normalności” po pandemii. Chwilami ciężko się połapać w szczegółach zmian, ale obecnie wiadomo, że została zdjęta połowa punktów uzyskanych w turniejach między marcem a sierpniem 2019 roku. Wychodzi na to, ze w najbliższych miesiącach będę bronił najwyżej jakiś 4 punktów, czyli praktycznie nie czeka mnie żadna strata. Mogę tylko zyskiwać, dlatego będę się starał wykorzystać tę szansę do jeszcze większego awansu. Fajnie byłoby się zbliżyć do pierwszej setki – dodał.", "Fot. Materiały LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nowa inicjatywa w Lesznie – cel rozwój tenisa", "date": "\n\t\t\t\t\t\t\t\t\t\t23 kwietnia, 2021\t\t\t\t\t", "text": ["– Współpracować, nie konkurować, zapraszać najmłodszych do uprawiania sportu, rozwinąć sekcję zawodniczą i zachęcać amatorów do aktywności fizycznej i uczestniczenia w turniejach. Tak w skrócie przedstawia się program Tenis Klubu Leszno – wyjaśnia Mateusz Zając, jeden z inicjatorów projektu. TKL powstał z dwóch podmiotów: Klubu Tenisowego Akwawit oraz Klubu Tenisowego Stadion. Już na przełomie roku rozpoczęto współpracę. W obu dotychczasowych klubach w zajęciach szkółek tenisowych dla dzieciaków uczestniczy około 100 dzieciaków. Najmłodsi, którzy uczęszczają do grup zwanych potocznie Baby Tennis, mają po 4-5 lat. Również grupa amatorów jest spora, bo liczy także około 100 osób. Są to nie tylko miłośnicy tenisa z Leszna, ale także z Rawicza, czy Kościana.", "Fachową opiekę i profesjonalne treningi prowadzi czworo szkoleniowców, którzy wywodzą się z dwóch do tej pory działających klubów: Piotr Adamczyk, Sebastian Adamczewski, Anna Białek i Filip Cieśla. – Mamy grono utalentowanych młodych tenisistów, którzy chcą i już grają zawodniczo na dobrym poziomie. I co ważne, chcą trenować w Lesznie, zamiast jeździć do innych dużych ośrodków. Tą grupą ma się zajmować Filip Cieśla, który dobierze kolejne, najbardziej uzdolnione osoby – zaznacza Mateusz Zając, który jest menedżerem w klubie Akwawit i jednocześnie dodaje, że w najbliższych miesiącach mocno zacznie się rozwijać baza sportowa.", "Obiekt przy Stadionie posiada cztery korty: trzy ze sztuczną ziemią (specjalny piasek) oraz jeden ze sztuczną trawą. Ten ostatni zostanie przystosowany do gry w badmintona. Są też dwa boisko do squasha. Z kolei na terenie kompleksu przy Akwawicie znajdują się obecnie cztery korty przykryte balonem również o nawierzchni ze sztuczną trawą. Jednak w niedługim czasie planowana jest duża inwestycja. – Chcemy postawić halę o konstrukcji stalowej, gdzie będą nie tylko korty z nawierzchnią twardą, ale także 300 miejsc dla publiczności, salki do ćwiczeń, sauna. Obiekt ma spełniać wymogi ITF, tak, by można rozgrywać w Lesznie turnieje międzynarodowe – dodaje Mateusz Zając.", "I tłumaczy, że planowane jest też boisko do padla. Tenis Klub Leszno ma posiadać oprócz sekcji tenisa, jeszcze dwie dodatkowe: do badmintona i squasha. – I jeszcze jedna ważna informacja. Od wiosny, przy tzw. „Ćwiczni” funkcjonować będą trzy otwarte korty z nawierzchnią ceglaną oraz boisko do tenisa plażowego – kończy Mateusza Zając, podkreślając dobrą współpracę i wsparcie ze strony miasta Leszno.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kania-Choduń w pierwszym półfinale WTA w 2021 roku", "date": "\n\t\t\t\t\t\t\t\t\t\t24 kwietnia, 2021\t\t\t\t\t", "text": [": Tomasz Dobiecki", " Andrzej Szkocki/PZT", "Do Turcji Paula poleciała wprost ze zgrupowania reprezentacji Polski, która w Bytomiu pokonała Brazylię 3:2 w meczu Billie Jean King Cup (dawniej Fed Cup). W Stambule stworzyła duet z Niemką Julią Wachaczyk.", "Na otwarcie sprawiły sporą niespodziankę eliminując Hiszpankę Larę Arruabarrenę i Czeszkę Renatę Voracovą (nr 3.) 6:2, 6:2, a potem pokonały Białorusinkę Lidię Marozawą i Rumunkę Andreę Mitu 2:6, 6:1, 10-3.", "Ten zwycięski marsz polsko-niemieckiego duetu powstrzymały w sobotnim półfinale, rozstawione z numerem drugim, Japonki Nao Hibino i Makoto Ninomiya – 3:6, 2:6.", "– To pierwszy mój półfinał w tym roku i bardzo się cieszę, potrzebuję dobrych wyników, a przede wszystkim możliwości gry w takich turniejach. W moim przypadku pandemia przyszła w fatalnym momencie, gdy wracałam na korty po kontuzji i starałam się na nowo zbudować dobry ranking. Niestety w ubiegłym sezonie kalendarz był tak okrojony, że nie byłam w stanie się kwalifikować do wielu drabinek. Zresztą nie tylko w imprezach WTA, ale i w większych ITF-ach, bo nagle wszędzie zrobiło się ciasno, a każdy turniej miał niesamowicie mocną obsadę – powiedziała Kania-Choduń.", "W kwietniu, w parze z Wachaczyk, Paula doszła do ćwierćfinału turnieju WTA Tour w Bogocie, a teraz rundę dalej w Stambule, gdzie grała w finale w 2014 roku. W sumie pięć razy docierała do decydującej fazy imprez z tego cyklu – również w Standorf (2014), Quebec City (2015) i Pradze (2016), a jedyny jak dotychczas triumf odnotowała w Taszkiencie (2012 rok).", "– W Tourze jest coraz lepiej, to na pewno, ale poprawia się stopniowo, bo powoli odbywa się coraz więcej turniejów i już nie ma aż takiego ścisku jak na początku roku. Pamiętamy, jak wyglądała sytuacja przed Australian Open, praktycznie jeśli się ktoś nie załapał z rankingu czy nie przeszedł eliminacji w singlu, to praktycznie nie miał co robić przez miesiąc, bo prawie nie było gdzie grać. Trzeba było walczyć o każdy turniej, nawet najmniejsze 15-tki ITF-y były tak obsadzone, że nie było praktycznie różnicy z mniejszymi imprezami WTA Tour, w których pula nagród jest dziesięciokrotnie wyższa. Grało się praktycznie z tymi samymi dziewczynami z czołówki – powiedziała Kania_Choduń.", "– Teraz niby jest trochę lepiej, ale chwilami wciąż dosyć ciężko, bo przez zamrożony ranking wielu zawodniczkom punkty nie spadają od dwóch lat i niewiele jest przesunięć w nim. Ale z takimi zasadami trzeba się pogodzić, bo dopiero powoli sytuacja zmierza ku normalności. Ogólnie jest trochę chaosu, do końca nie wiadomo, od kiedy nastąpi powrót do dawnego 52-tygodniowego systemu naliczania punktów. Innymi prawami rządzą się turnieje WTA, a innymi ITF i dlatego, jak rozmawiam z innymi zawodniczkami, to większość z nich nie wie, kiedy np. poleci im 100 czy więcej, a to jest dość ważne jednak przy planowaniu startów, bo wciąż w drabinkach jest dość ciasno – dodała", "28-letnia Paula będzie w najbliższych tygodniach starała się wrócić do pierwszej setki rankingu, Była w niej już notowana – na 58. pozycji, w maju 2016. Wyżej z Polek, sklasyfikowane są tylko Iga Świątek (61. na świecie) i Alicja Rosolska (77.), która niedawno wznowiła treningi po urodzeniu dziecka. Do początku czerwca rywalizacja w Tourze będzie się toczyć o punkty ważne do osiągnięcia kwalifikacji olimpijskiej.", "– Bardzo fajnie byłoby móc polecieć na igrzyska do Tokio, bo wiadomo, że olimpiada jest czymś wyjątkowym dla każdego sportowca. Ale biorąc pod uwagę to, jak wciąż okrojony jest kalendarz turniejów i jak mocno są obsadzone, to będzie mi bardzo trudno zrobić wystarczająco wielki skok w rankingu. Raczej staram się teraz skupiać na tym, żeby wejść do Top 100 i móc grać w głównych drabinkach Wielkiego Szlema. W tych turniejach można zdobyć punktów i jeszcze bardziej poprawić ranking – zazanaczyła Kania-Choduń.", "– Czeka mnie trudne zadanie, ale wierzę, że uda mi się wrócić do pierwszej setki WTA. Nie było łatwo przeczekać pandemię i przede wszystkim czekać na możliwość gry w międzynarodowym Tourze, który zamrożono prawie na pół roku. Cieszę się, że w lecie mogłam grać w krajowym cyklu turniejów LOTOS PZT Polish Tour, bo trochę udało się podreperować budżet i przede wszystkim wyjść z domu i rywalizować o punkty na korcie. To ogranie mi pomogło bardzo, gdy potem na jesieni ruszyłam za granicę – dodała.", "Na jesieni Paula i Katarzyna Piter zwyciężyły w turnieju ITF 60 w Sant-Malo oraz były w finałach imprez ITF 80 w Cagnes-sur-Mer i w Tyler (USA). W tym sezonie próbowała swoich sił już z różnymi partnerkami, a przed występem w Stambule, najlepszy wynik osiągnęła z Wachaczyk, zwyciężając w ITF 25 w Andrezieux-Boutcheon.", "– Grało nam się całkiem nieźle, więc zgłosiłyśmy się potem razem do turnieju WTA w Bogocie, gdzie osiągnęłyśmy półfinał. Teraz był półfinał, więc liczę na prawo serii i wierzę, że trzeci w tym roku start w turnieju WTA przyniesie co najmniej finał, a może coś więcej. Miło byłoby odnieść znowu zwycięstwo w Tourze. Kto wie, może mi się to uda właśnie w tym roku. Chciałabym też znowu zagrać w jakimś turnieju wielkoszlemowym – uważa Kania-Choduń, która czterokrotnie w deblu przechodziła do drugiej rundy w Wielkim Szlemie, po dwa razy w Roland Garros i US Open.", "W startach w singlu Paula osiągnęła drugą rundę Roland Garros 2015, a trzy razy przebijała się jeszcze z eliminacji do głównych drabinek: w US Open 2014 oraz Wimbledonie 2014 i 2016. W swoim wielkoszlemowym debiucie na londyńskiej trawie, siedem lat temu, miała okazję wystąpić na korcie centralnym The All England Lawn Tennis Club, bowiem wylosowała Chinkę Na Li, ówczesną wiceliderką rankingu WTA Tour (przegrała 5:7, 2:6).", "W turnieju WTA Tour w Stambule, oprócz Kanii-Choduń, wystąpiła także Katarzyna Piter, w parze z Miyu Kato. Polsko-japoński debel przegrały pierwszy mecz ze Szwajcarką Viktoriją Golubic i Rosjanką Aleksandrą Panową 4:6, 6:4, 5-10.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "LOTOS PZT Polish Tour 2021 w międzynarodowej obsadzie", "date": "\n\t\t\t\t\t\t\t\t\t\t22 kwietnia, 2021\t\t\t\t\t", "text": ["Jacek Muzolf, prezes sekcji tenisowej AZS Poznań i zarazem dyrektor Międzynarodowych Mistrzostw Wielkopolski Talex Open był gospodarzem spotkania szefów cyklu LOTOS PZT Polish Tour 2021. Głównym tematem były kwestie dotyczące spraw technicznych, ale ważnym i zarazem miłym akcentem było wręczenie specjalnych podziękowań wszystkim dyrektorom ubiegłorocznej edycji.", "– W tym roku obchodzimy 100-lecie Polskiego Związku Tenisowego. Podczas każdego z turniejów cyklu będziemy mówić o naszym jubileuszu. Dzisiejsze spotkanie w stolicy Wielkopolski nie jest przypadkowe, ponieważ to właśnie w Poznaniu założony został wiek temu nasz związek. Dlatego sierpniowa edycja Międzynarodowych Mistrzostw Wielkopolski Talex Open w ramach LOTOS PZT Polish Tour będzie miała szczególny charakter – wyjaśnia Mirosław Skrzypczyński, prezes PZT. I dodaje, że na kortach przy Noskowskiego powinni pojawić się w sierpniu ważni oficjele i zaprezentowane zostaną dwa wydawnictwa powstałe z okazji tak ważnej dla środowiska tenisowego rocznicy.", "W tym roku LOTOS PZT Polish Tour będzie się składał z 13 imprez w większości w międzynarodowej obsadzie. – Zaczynamy w Gdańsku i akurat te zawody rozegrane zostaną z udziałem krajowej czołówki. Także 95. Narodowe Mistrzostwa Polski Kobiet i Mężczyzn, które planowane są w dniach 9-16 lipca odbywać się będą z udziałem wyłącznie rodzimych graczy. Pozostałe imprezy zostały wpisane do kalendarza ITF, bądź ATP. Cały cykl zamykać będzie wrześniowy ATP challenger Pekao Szczecin Open – zaznacza Krzysztof Bobala, koordynator cyklu, a zarazem dyrektor szczecińskiego challengera. I jednocześnie dodaje, że w LOTOS PZT Polish Tour zadebiutują dwa miasta Gdynia i Radom. Z kolei w Łodzi wystąpią po raz pierwszy tenisiści z zagranicy. Na trasie, poza wymienionymi miastami znajdą się jeszcze: Wrocław, Warszawa, Kozerki, Bydgoszcz.", "– Myślę, że warta podkreślenia jest informacja dotycząca puli nagród podczas mistrzostw w Bytomiu. Wyniesie ona ponad 700 tys. zł, a złoci medaliści gry pojedynczej wyjadą z Bytomia nowiutkimi mercedesami ufundowanymi przez dilera BMW Goworowski z Gdyni – mówi prezes Skrzypczyński.", "Co istotne kluby, których reprezentanci zdobędą najwięcej punktów podczas turniejów będą mogły liczyć na nagrody finansowe.", "– Chcemy, żeby „twarzą” LOTOS PZT Polish Tour 2021 był Kacper Żuk, który zajmuje obecnie 172. miejsce w rankingu ATP. Podczas ubiegłorocznej edycji cyklu Kacper był największym jego beneficjentem zarówno pod względem sportowym, jak i finansowym, zarabiając 68 tys. zł i zdobywając ważne punkty ATP. Wygrał w 2020 roku jedyną imprezę w międzynarodowej obsadzie, Mistrzostwa Wielkopolski Talex Open – kończy Dominik Kwiatkowski z Grupy Bono, organizatora cyklu, który jest odpowiedzialny za działania marketingowe.", "Fot. Materiały prasowe LOTOS PZT Polish Tour/Tenis Magazyn", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Paweł Bojarski: trener z długofalową wizją", "date": "\n\t\t\t\t\t\t\t\t\t\t28 kwietnia, 2021\t\t\t\t\t", "text": ["– Dla mnie były to nieoczekiwane zmiany. Jeszcze na początku ubiegłego roku nie myślałem, że tak dużo wydarzy się w związku z moją pracą. Ale cieszę się, ponieważ uwielbiam działać w sporcie zawodowym, to moje przeznaczenie. Pierwszym impulsem okazała się współpraca z Weroniką Falkowską, która pochodzi z usportowionej rodziny. Tak się składa, że posiadam prywatny kort, a o możliwość treningu zapytał mnie jej tata. Zgodziłem się i Weronika już po zniesieniu największych obostrzeń mogła z niego korzystać. Zachowując wszelkie środki bezpieczeństwa trenowała wspólnie z moim synem Alanem oraz Maksem Kaśnikowskim. I te zajęcia, które odbywały się regularnie przez dwa miesiące, na pewno sporo jej dały. Tym bardziej, że Weronika jest typem tenisistki bardzo ciężko pracującej. O prowadzonych przeze mnie treningach usłyszeli Mirosław Skrzypczyński, prezes PZT i Tomasz Iwański, główny trener związku. Padła oferta poprowadzenia kadry do lat 14. Zgodziłem się.", " – Oczywiście, że sam nie podołałbym tylu obowiązkom. Ale po kolei. Idea wspólnego prowadzenie ekip U14 i U16 jest słuszna, bo można przez cztery lata zachować ciągłość szkolenia pod okiem jednego teamu trenerskiego. I druga, jeszcze ważniejsza kwestia, czyli zespół fachowców, który będzie związany z tym projektem. Cieszę się, że udało mi się zebrać grupę świetnych profesjonalistów, a są to: Katerina Urbanowa, pochodząca z Czech trenerka tenisa, która od 11 lat mieszka w Polsce i współpracuje również w Warsaw Sports Group, Stavros Wawrzos, trener I klasy Czeskiego Związku Tenisowego, który pracuje w klubie Advantage Bielsko Biała kolebce najlepszych polskich młodych zawodników, Paweł Kur bardzo ambitny młody trener, były świetny zawodnik. Ponadto w teamie są osoby odpowiedzialne za przygotowanie motoryczne – Bolesław Szmyd, od około 15 lat pracujący w PZT i jak mówią trener legenda, Jolanta Rusin osoba znana w polskim sporcie wyczynowym za wyjątkowego szkoleniowca (przez wiele lat pracowała z Kacprem Żukiem i Igą Świątek – przyp. red.) oraz psycholog Ewa Serwotka. ", "– Bardzo duży nacisk jest kładzony na przygotowanie motoryczne. Niestety, widać różnicę – związaną z tym jakże ważnym czynnikiem w nowoczesnym tenisie – pomiędzy polskimi tenisistami a czołówką europejską, nie mówiąc o światowej. To trzeba zdecydowanie poprawić. A w tym aspekcie, ale również stricte tenisowym, potrzebny jest też długofalowy plan związany z infrastrukturą. W naszym klimacie trudno trenować przez cały rok na otwartej przestrzeni. Taki komfort mają Hiszpanie czy Portugalczycy, nie my. Na przykład w krajach skandynawskich jest odpowiednia baza. W Finlandii, gdzie byłem szkoleniowcem są hale z 18. czy 20. kortami. To daje komfort pracy. Treningi pod balonami to już anachronizm. Trzeba budować stałe obiekty. Ich brak widać np. w Warszawie, gdzie mieszkam.", "– Dla niektórych może jest to rewolucja, ale zasady przeze mnie proponowane są jasne. Na pierwszym miejscu jest ranking WTA i ATP oraz ITF seniorów. Ktoś może mi zarzucić, że w wieku 15-16 lat patrzę na punkty seniorskie, ale wystarczy zaobserwować jak rozwija się dyscyplina na świecie i jak młode osoby trafiają do dorosłego, szczególnie kobiecego tenisa, by wykluczyć ten argument. Drugi element weryfikacji: ranking ITF U18. No i kolejne: PZT Seniorzy, PZT U18, ETA U16, PZT U16, ETA U14 i PZT U14. Następny punkt to obserwacja i analiza meczów kadrowiczów przez sztab szkoleniowy. Bardzo istotną sprawą będą wyniki testów motoryczno-wydolnościowych i – co jest z tym związane – ocena trenera przygotowania fizycznego. I w końcu będzie brana pod uwagę ocena ogólna zdrowia i ocena psychologiczna.", "Co do zgrupowań. Chcę dwukrotnie zwiększamy liczbę konsultacji. Organizujemy dwa obozy dotyczące wyłącznie motoryki. Do tego jest 12 konsultacji indywidualnych, z których korzysta wybrane grono wyróżniających się zawodników. Dwa razy do roku zorganizujemy konsultacje specjalistyczne. I – co pragnę podkreślić – będą zgrupowania połączone, dla przykładu kadry U12 z U14, czy też U16 z U18. Wszystko działa od stycznia.", "– Tak, to duży projekt, ale przed podpisaniem umowy z PZT postawiłem warunek, że będę mógł dalej współpracować z Weroniką Falkowską, bo są efekty. Otrzymałem zgodę, cieszę się. Uważam, że za półtora roku, a najpóźniej za dwa lata, Weronika ma szanse znaleźć się w okolicach czołowej setki rankingu WTA. I nie jest to tylko moja ocena. Bazuję bowiem także na opinii Tomasza Iwańskiego oraz doskonałego trenera od przygotowania motorycznego Mieczysława Bogusławskiego. Ci dwaj szkoleniowcy współpracują bardzo blisko z naszą ekipą i naprawdę bardzo nam pomagają. Co więcej takie wsparcie tych szkoleniowców mają wszyscy zawodnicy kadr PZT.", "Chciałbym również, żeby nie została zaprzepaszczona moja praca, którą przez trzy lata wykonywałem jako trener koordynator i wiceprezes do spraw sportowych Mazowieckiego Związku Tenisowego. Na szczęście są pieniądze, by zatrudnić asystenta, który będzie kontynuował zapoczątkowane działania.", "– Stare czasy, które bardzo miło wspominam, a które zaowocowały w późniejszych latach. Prowadziłem kadrę PZT w momencie, kiedy grał w niej m. in. Bartek Dąbrowski, Tomasz Iwański, Adam Skrzypczak i wielu wspaniałych zawodników. Potem była reprezentacja do lat 18 i zaplecze daviscupowe. W pamięci utkwił mi szczególnie wyjazd w 1990 roku na 13 turniejów do obu Ameryk. Moi młodzi podopieczni wzięli m.in. udział w słynnym Orange Bowl, były starty w Meksyku. Dlaczego to tournée tak zapamiętałem? Specjalną zgodę wydał ówczesny minister sportu Aleksander Kwaśniewski. A że był to okres przemian w Polsce, cały świat kojarzył nasz kraj z Wałęsą, zmianą ustroju. Każdy z zagranicznych trenerów chciał pomóc. Otrzymaliśmy m.in. 200 rakiet Prince, z którymi podróżowaliśmy przez pół świata.", "Bardzo ważną częścią mojego życia był też trzyletni pobyt w Finlandii. Trenowałem tam Petrę Thoren, która była sklasyfikowana w pierwszej setce WTA. Prowadziłem reprezentację Fed Cup tego kraju. Jednym z tenisistów, z którymi współpracowałem, był również doskonale znany w Polsce Kim Tillikainen. W latach około 2016 związałem się z założoną przez Juana Carlosa Ferrero Akademią, którą otworzył w Warszawie. Jak widać, i jak już wspominałem, dla mnie liczy się wyłącznie praca w tenisie zawodowym, dlatego cieszę się, że mogą pracować w tym kierunku z młodymi, zdolnymi sportowcami.", "– Syn Alan będzie miał w tym roku 18 lat i zawodniczo gra w tenisa. Córka Sonia wybrała siatkówkę. Jest czołową polską młodziczką i reprezentuje wspaniały klub LTS Legionovia. Ten klub jest dla niej drugim domem, zespół trenerski jest wyjątkowy. Rozumiem teraz dlaczego nasza piłka siatkowa jest taką potęgą i czuję, że polski tenis zmierza w tym samym kierunku.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mariusz Fyrstenberg: Rosną nam mocne punkty reprezentacji", "date": "\n\t\t\t\t\t\t\t\t\t\t21 kwietnia, 2021\t\t\t\t\t", "text": [": Tomasz Dobiecki", ": Andrzej Szkocki", "W niedzielę Kacper Żuk po raz pierwszy w karierze zdobył tytuł w imprezie rangi ATP Challenger Tour. Zawodnik LOTOS PZT Team wygrał rywalizację singlu w challengerze na kortach ziemnych w Splicie (z pulą nagród 44,82 tys. euro). Dzięki temu w poniedziałek osiągnął najwyższą jak dotychczas 172. pozycję w rankingu ATP Tour.", "– Patrząc na grę i formę Kacpra, widzę, że rośnie nam bardzo mocny punkt reprezentacji. Poprawia on swoją grę regularnie i coraz częściej wygrywa z wyżej notowanymi przeciwnikami w rankingu, ale to w sumie nie zaskakuje tak bardzo, jak sposób w jaki to robi. W meczach to on dominuje, nie czeka na błędy rywali, tylko przy każdej okazji przejmuje inicjatywę. Do tego ta jego „lekkość psychiczna” na korcie, gdzie nie widać emocji i nerwów. Naprawdę bardzo dobrze się to ogląda – powiedział Fyrstenberg, który z bliska mógł oglądać sukces Żuka w Splicie.", "W tym sezonie, w styczniu, Żuk zadebiutował w turnieju ATP Tour w Turcji (odpadł w pierwszej rundzie). Potem rozpoczął udane starty w imprezach ATP Challenger Tour, osiągając kolejno ćwierćfinały w Quimper, Cherbourgu, Nur-Sułtan, finał w Sankt Petersburgu, półfinał w Splicie, a tydzień później zwyciężając tam.", "– Ciężko określić potencjał młodego, wschodzącego zawodnika takiego jak Kacper. Bo czy ktoś przypuszczał na początku roku, że Hubert Hurkacz będzie pukał do drzwi pierwszej dziesiątki rankingu? Najważniejsze, że Żuk jest tym zawodnikiem, który dyktuje grę na korcie, jest bardzo ofensywny i pewny siebie. Jako kapitan drużyny daviscupowej bardzo się cieszę, że rośnie nam kolejna gwiazda. Hubert Hurkacz i Kamil Majchrzak to świetni zawodnicy, którzy mają już ugruntowaną pozycję, ale przecież pojawiają się np. kontuzje lub pandemia krzyżuje plany startowe. Dlatego Kacper jest niesamowitym wzmocnieniem naszej reprezentacji. Wierzę, że niedługo zbliży się do Top 100, a może nawet wskoczy do pierwszej setki – uważa Fyrstenberg.", "Były numer sześć na świecie w rankingu deblowym ATP Tour i finalista wielkoszlemowego US Open od ponad roku współpracuje z Janem Zielińskim, który w sobotę cieszył się razem z Szymonem Walkowem (obaj LOTOS PZT Team) z pierwszego wspólnego triumfu w cyklu ATP Challenger Tour.  Znamienne jest, że w odniesieniu do Walkowa i Zielińskiego użyto określenia “Polish Power”, które do niedawna związane było z duetem Mariusz Fyrstenberg i Marcin Matkowski, podbijającym światowe korty.", "– Zapowiada się całkiem ciekawa kontynuacja polskich tradycji deblowych. W sumie nie widzę powodu, żeby Szymek i Janek nie poszli w nasze ślady, a może i jeszcze wyżej. Już teraz regularnie wygrywają z parami wyżej notowanymi od siebie. Paradoksalnie, przez pandemię i okrojony kalendarz, większe problemy są z dostawaniem się teraz do challengerów, niż z wygrywaniem na nich meczów. To jest bardzo dobry prognostyk. Gorzej, gdyby by było odwrotnie. Ale możemy chyba śmiało patrzeć na przyszłość tenisową Walkowa i Zielińskiego, ale pamiętajmy, że jest jeszcze Karol Drzewiecki, którego tenisa również nie można ignorować. On również świetnie się czyje w deblu – powiedział Fyrstenberg.", "Przed rokiem Fyrstenberg, w swoim debiucie w roli kapitana reprezentacji, powołał na mecz Pucharu Davisa z Hongkongiem w Kaliszu (4:0) obok doświadczonego Jerzego Janowicza właśnie debiutujących w kadrze: Żuka, Walkowa, Zielińskiego i juniora Maksa Kaśnikowskiego. Wszyscy wówczas zdobyli punkty dla ekipy gospodarzy.", "Przed miesiącem, również w Kaliszu Arenie, Polska pokonała Salwador 3:1, a tym razem kapitan musiał dokonać trudnych wyborów, bowiem w ostatniej chwili Walkowa zastąpił w składzie Łukasz Kubot, były lider deblowego rankingu ATP i dwukrotny triumfator turniejów Wielkiego Szlema (Australian Open 2014 i Wimbledon 2017). Po singlowych punktach Żuka i Kamila Majchrzaka, losy zwycięstwa przesądził duet Kubot-Zieliński.", "– Nie martwi mnie nadmiar zawodników z potencjalnych, którzy chcą grać w reprezentacji. Dobrze jest mieć ból głowy z tego powodu przy wybieraniu składu. Przecież numerem jeden jest Łukasz Kubot, którego miejsce jest nie do ruszenia. W Kaliszu już dostał ksywkę „Legenda” i totalnie na to zasługuje. Jak dodamy do niego deblistów i naszych trzech czołowych singlistów, to tak naprawdę mamy zespół na Grupę Światową – uważa Fyrstenberg, który od ponad roku współpracuje z Janem Zielińskim i towarzyszył mu podczas występu w Splicie.", "– Przyznam szczerze, że panowała tam wyjątkowa atmosfera. Przecież chłopaki wspólnie spędzają nawet wakacje a z trenerem Alkiem Charpantidisem znamy się z dawnych czasów, jeszcze zawodniczych. Myślę, że takie wsparcie podczas turniejów jest czymś bardzo rzadkim i nie do kupienia za żadne pieniądze. Dominacja deblowa i singlowa Polaków w Splicie nie była przypadkowa. Z perspektywy czasu, to trochę żałuję, że większość roku z Marcinem Matkowskim podróżowaliśmy na turnieje tylko we dwóch – dodał kapitan reprezentacji.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC w Bytomiu – Polska remisuje z Brazylią 1:1", "date": "\n\t\t\t\t\t\t\t\t\t\t16 kwietnia, 2021\t\t\t\t\t", "text": [" ", ": Tomasz Dobiecki", "Na otwarcie dwudniowej rywalizacji Fręch pokonała pewnie Carolinę Meligeni Alves 6:4, 6:3. Potem Urszula Radwańska przegrała z Laurą Pigossi 6:7 (9-11), 6:3, 2:6. W tie-breaku pierwszej partii Polka obroniła sześć setboli, wychodząc ze stanu 1-6, a potem 7-8.Sama nie wykorzystała dwóch takich szans.", "Pierwszy set trwającego godzinę i 28 minut meczu Fręch-Alves był wyrównany, od pierwszych piłek, a gra toczyła się w długich wymianach z głębi kortu. Do stanu 3:3 obie tenisistki pewnie utrzymywały własne podania, a decydujące okazało jedyne przełamanie Brazylijki w siódmym gemie. Fręch utrzymała wywalczona przewagę i zakończyła partię już przy pierwszej okazji.", "Drugi set rozpoczął się trochę nerwowo, bo Polka straciła swój serwis w drugim gemie, ale od stanu 0:2 zdobyła kolejne cztery gemy. Następnie podwyższyła prowadzenie na 5:3.", "Magdalena Fręch po meczu: – Styl mojej gry mi się nie podobał. Wiedziałam, że wszystko zależy ode mnie. Przeciwniczka postawiła wysoko poprzeczkę, więc nie było łatwo. Opanowałam emocje, zaczęłam grać coraz lepiej i w końcu udało mi się przechylić szalę na swoją stronę. Na pewno w tej hali, gdzie grają koszykarze, jest inaczej niż zwykle, bo kort jest kładziony na parkiecie. To inna sytuacja niż w Zielonej Górze. Jest wolniejsza nawierzchnia, niż było to zakładane, jednak parkiet daje o sobie znać. Mam nadzieję, że będzie coraz lepiej z moim tenisem. Liczę, że będę się rozgrywała i zdobywała doświadczenie, a mecze będą coraz lepsze w moim wykonaniu. Celem jest awans do Top 100, to realne. Bardzo żałuję początku sezonu, że nie udało mi się zagrać w Australian Open. Co się odwlecze, to nie uciecze. Mam nadzieję, że zdobędę na tyle dużo punktów, że będę mogła uczestniczyć od razu w turniejach głównych, również wielkoszlemowych.", "W meczu Radwańskiej z Pigossi najwyższy poziom emocji przyniósł tie-break pierwszego seta, który rozpoczął się korzystnie dla Brazylijki, bowiem odskoczyła na 6-1. Potem jednak nie wykorzystała pięciu setboli, a także szóstego przy 8-7. Dwukrotnie bliska zakończenia go była krakowianka, która prowadziła 7-6 oraz 9-8, ale przegrała trzy kolejne wymiany.", "W drugim secie Polka przełamała podanie przeciwniczki na 3:2, ale Pigossi odrobiła stratę. jednak od wyniku 3:3 Radwańska zdobyła trzy następne gemy i wyrównała stan meczu po blisko dwóch godzinach.", "– Uwielbiam grać w narodowych barwach w ramach rozgrywek Billie Jean King Cup. Cieszę się, że w końcu mogłam wystąpić również w singlu, jestem wdzięczna za nominację naszej kapitan Robercie. To był bardzo ciężki i długi mecz, ale tym bardziej cieszę się z wygranej. Nigdy nie zapomnę tego spotkania i wierzę, że jutro w południe będę gotowa do gry. Nie przerażają mnie tak długie mecze, ostatnio zagrałam nawet o wiele dłuższy w jednym z turniejów. Jestem twarda i silna, jestem gotowa tutaj zagrać nie tylko w singlu, ale i deblu, jeśli to będzie konieczne – zapewniła Pigossi po blisko trzygodzinnym pojedynku w Bytomiu.", "W decydującej partii szybko zrobiło się 4:0 dla tenisistki z Ameryki Płd. Krakowianka próbowała odrobić straty i wyszła na 2:4, ale nie zdołała odwrócić losów meczu.", "Urszula Radwańska o meczu: – Pierwszy set zwyczajnie mi uciekł. Prowadziłam, a w tie-breaku goniłam z 1-6 udało mi się doprowadzić do wyrównania i grałyśmy na przewagi. Ten set był dla mnie bardzo ciężki. Wygrałam drugą partię, zaczęłam pokazywać swój tenis, popełniałam mniej błędów. Jednak w trzecim secie robiłam ich znów za dużo, a rywalka super się broniła. Nawierzchnia nie jest za szybka, trudno było mi skończyć wymianę. Muszę jednak pochwalić Laurę, bo zagrała bardzo dobrze. Uważam, że z każdego wyniku da się wyjść, dlatego nigdy nie odpuszczam. Ułożyło się tak, że obroniłam piłkę meczową, ale kolejną Pigossi już wykorzystała. W kwietniu miałam artroskopię kolana, ale cały czas trenowałam. Kiedy była pandemia i tylko mogłam, to wychodziłam na kort, a gdy wszystko było pozamykane, to trenowałam w domu. Byłam bardzo głodna gry. Głód tenisa sprawił, że byłam bardzo zmotywowana, nie mogłam się doczekać pierwszych turniejów.", "Kapitan Dawid Celt o 1. dniu: – Spodziewałem się trudnego meczu i faktycznie początek taki był. W meczu Magdy było bardzo dużo emocji, na szczęście szybko sobie z tym poradziła, szybko przestała się denerwować. To było trudne spotkanie przede wszystkim pod względem mentalnym. Magda poradziła sobie bardzo dobrze. Szkoda, że Uli Radwańskiej uciekł mecz. Żałujemy, bo była szansa na prowadzenie 2-0 po pierwszym dniu starcia z Brazylią. Początek był nerwowy, Ula miała przewagę, było blisko zamknięcia seta, ale nie wykorzystała jej. Za to w tie-breaku wróciła z zaświatów. Zostawiła mnóstwo zdrowia w tym secie, którego zabrakło w decydującej. Pigossi odskoczyła szybko na 4:0 i trudno było to już odrobić.", "W sobotę, o godzinie 12, jako pierwsze na kort wyjdą Fręch i Pigossi, a potem Radwańska i Meligeni-Alves. Jeśli będzie konieczny piąty decydujący mecz, to w deblu zagrają Weronika Falkowska i Paula Kania-Choduń przeciwko Gabrieli Se i Luisie Stefani.", "Do drużyny Polski, oprócz wymienionych zawodniczek, kapitan Dawid Celt powołał Jeszcze Katarzynę Kawę, którą może w każdej chwili wystawić do gry. Natomiast ekipa Brazylii przyleciała do Bytomia z czterema tenisistkami oraz kapitan Robertę Burzagli.", "Zwyciężczynie meczu w Bytomiu awansują do przyszłorocznych kwalifikacji o prawo gry w finałowym turnieju Billie Jean King Cup by BNP Paribas w Budapeszcie. Rywalizacja toczyć się będzie na korcie o nawierzchni typu Mapecoat TNS Finish 3 Indoor w Hali Na Skarpie.", "Będzie to drugie spotkanie obydwu zespołów, pop rzednie w 1989 roku w Tokio, gdzie wygrała Brazylia 2:0. Polki będą miały więc okazję do rewanżu. Obie drużyny próbują wrócić do elity teamów Billie Jean King Cup by BNP Paribas po kilkuletniej przerwie.", "Polki mają za sobą serię pięciu wygranych meczów, z zespołami Danii, Słowenii, Ukrainy, Turcji i Szwecji w Grupie I. Ostatni raz poniosły porażkę w lutym 2019 z Rosją.", "Fot. Andrzej Szkocki/Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC w Bytomiu – Fręch zagra z Meligeni na otwarcie", "date": "\n\t\t\t\t\t\t\t\t\t\t15 kwietnia, 2021\t\t\t\t\t", "text": [" ", ": Tomasz Dobiecki", "– Spotkanie z Brazylią to jest na pewno duże wyzwanie, ale też zwieńczenie kilkuletniej pracy. Wygrzebaliśmy się z tenisowych zaświatów i mamy szansę, żeby zagrać na zapleczu Grupy Światowej. I odetchnąć, bo wtedy jeden mecz będzie nas dzielił od finałowego turnieju. W optymalnym składzie nasza drużyna może bić się o najwyższe cele na świecie. Ale też mocno wierzę w ten zespół, który jest w Bytomiu, wierzę w te zawodniczki. Na pewno presja będzie większa na nas, bo gramy u siebie, a wszyscy oczekują od nas zwycięstwa. Ale mam nadzieję, że to udźwigniemy i wygramy w ten weekend w Bytomiu – powiedział Dawid Celt kapitan reprezentacji Polski.", "– Musimy teraz pokonać Brazylijki, potem jeszcze wygrać jeden mecz za rok i wchodzimy do turnieju finałowego. Tam możemy wiele zdziałać w optymalnym składzie, z Igą Świątek, Magdą Linette, Alicją Rosolską, Magdaleną Fręch i Kasią Kawą. Jest jeszcze kilka dziewczyn, które aspirują do tego, żeby w tej drużynie być. Uważam, że stać nas na to, by", "grać z najlepszymi. Ale teraz skupiamy się na postawieniu kropki nad “i” i celu, który postawiliśmy sobie, jak zaczynałem pracę z kadrą, czyli wydostaniu się z Grupy II Strefy Euroafrykańskiej i powrót do elity. Jesteśmy na dobrej drodze, ale to nie będzie łatwy mecz. Szanujemy rywalki, wiemy, że są bardzo waleczne. Tutaj trzeba będzie włożyć dużo sił i serca, żeby osiągnąć sukces – dodał.", "W sobotę, o godzinie 12, jako pierwsze na kort wyjdą Fręch i Pigossi, a potem Radwańska i Meligeni. Jeśli będzie konieczny piąty decydujący mecz, to w deblu zagrają Weronika Falkowska i Paula Kania-Choduń z Gabrielą Ce i Luisą Stefani.", "Do reprezentacji na mecz w Bytomiu Dawid Celt powołał także Katarzynę Kawę, która jednak pierwsze dni zgrupowania musiała spędzić w swoim pokoju hotelowym na kwarantannie. Był to skutek pozytywnego wyniku testu na COVID-19, po którym przeprowadzone zostały kolejne z wynikiem negatywnym, co pozwoliło Międzynarodowej Federacji Tenisowej (ITF) dopuścić Polkę do gry w kadrze. Pierwszy trening na korcie odbyła dopiero w środę po południu.", "Zgodnie z regulaminem, na godzinę przed meczem kapitanowie drużyn mogą dokonać roszad w składzie. Dawid Celt, po czwartkowej desygnacji zawodniczek przed ceremonią losowania, ma już tylko jedną możliwość dokonania zmiany. Pierwszą wykorzystał na początku tygodnia, ponieważ Falkowska zastąpiła Magdę Linette, która postanowiła pozostać w Charleston i zagrać tam w turnieju WTA.", "– Polska jest faworytem tego meczu, bo jest jego gospodarzem i ma bardzo silny skład, nawet bez Linette i Igi Siątek. Ale będziemy się starać wygrać to trudne spotkanie na wyjeździe, bo naszym celem jest powrót do najlepszych zespołów w Billie Jean King Cup. Nie będzie to łatwe, ale wierzymy w sukces – podkreślił Roberta Burzagli kapitan Brazylii.", "Zwyciężczynie meczu w Bytomiu awansują do przyszłorocznych kwalifikacji o prawo gry w finałowym turnieju Billie Jean King Cup by BNP Paribas w Budapeszcie. Rywalizacja toczyć się będzie na korcie o nawierzchni typu Mapecoat TNS Finish 3 Indoor w Hali Na Skarpie.", "Będzie to drugie spotkanie obydwu zespołów, pop rzednie w 1989 roku w Tokio, gdzie wygrała Brazylia 2:0. Polki będą miały więc okazję do rewanżu. Obie drużyny próbują wrócić do elity teamów Billie Jean King Cup by BNP Paribas po kilkuletniej przerwie.", "Polki mają za sobą serię pięciu wygranych meczów, z zespołami Danii, Słowenii, Ukrainy, Turcji i Szwecji w Grupie I. Ostatni raz poniosły porażkę w lutym 2019 z Rosją.", "Magdalena Fręch – Carolina Meligeni", "następnie", "Urszula Radwańska – Laura Pigossi", "Magdalena Fręch – Laura Pigossi", "następnie", "Urszula Radwańska – Carolina Meligeni", "następnie", "Weronika Falkowska, Paula Kania-Chodun – Gabriela Ce, Luisa Stefani", "Fot. Andrzej Szkocki (Materiały prasowe PZT)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC w Bytomiu – Polska wygrała z Brazylią 3:2", "date": "\n\t\t\t\t\t\t\t\t\t\t17 kwietnia, 2021\t\t\t\t\t", "text": [" ", ": Tomasz Dobiecki", ": Andrzej Szkocki", "Zwycięstwo w Bytomiu oznacza awans do przyszłorocznych kwalifikacji o prawo gry w finałowym turnieju Billie Jean King Cup by BNP Paribas w Budapeszcie.", "Kapitan Dawid Celt powiedział po zwycięstwie: – Było bardzo dużo stresu! Wielkie gratulacje dla dziewczyn, że to dźwignęły. Poziomem wszystkie dziewczyny były mocno zbliżone, a podczas rozgrywek międzynarodowych to wyrównuje się. To były trudne i ciasne mecze, trzeba było włożyć dużo zdrowia. Każda z dziewczyn dołożyła cegiełkę do końcowego sukcesu. Jeśli chodzi o grę podwójną, to wystawiłem taki duet, bo on był najbardziej zgrany. Magda i Kasia rozegrały kilka dobrych turniejów w USA w poprzednim sezonie, ograły kilka fajnych par. Uznałem, że trzeba postawić właśnie na nie. To była bardzo trudna decyzja. Najtrudniejsza decyzja w mojej karierze kapitana. Ogólnie podczas tego meczu z Brazylią było mnóstwo trudnych decyzji. Nie powiem, że ryzykownych. Ale dziś faktycznie zaryzykowaliśmy i wystawiłem Kasię Kawę do czwartego singla. Po analizach, przemyśleniach miałem strategię i uznałem, że to będzie najlepsza opcja, biorąc pod uwagę styl przeciwniczek. Miałem nadzieję, że uda się to wykorzystać.", "W pierwszym sobotnim meczu singlowym drugi punkt dla Polski zdobyła Magdalena Fręch, wygrywając z Laurą  Pigossi 4:6, 6:3, 7:6 (7-4).", "Po meczu Magdalena Fręch powiedziała: – Większa presja, niż dzisiaj, była u mnie w piątek. Cieszyłam się, że spotkanie z Alves skończyło się w dwóch setach. W sobotę emocje były mniejsze, mniej się stresowałam. Nie grałam za to w stu procentach tak, jakbym tego chciała. Moje niezadowolenie było widoczne, za bardzo zwracałam uwagę na to, co mi nie pasowało. Wyłączyłam się w drugim i trzecim secie i w końcu zaczęłam grać swój tenis. Nie był to mój najdłuższy mecz w karierze. W 2017 roku w jednym ze spotkań spędziłam więcej czasu na korcie. Wtedy po trzecim secie nie byłam w stanie chodzić. Kapitan cały czas mnie podtrzymywał na duchu. Dostawałam komunikaty, co mam robić w kolejnych gemach, wymienialiśmy się spostrzeżeniami. Ponieważ jestem wzrokowcem, to szybciej koduję, kiedy mam to narysowane. Dawid prowadzał spokój, nie pokazywał żadnych negatywnych emocji, wspierał mnie. Na tym polega główna różnica między grą w Tourze i w reprezentacji. Na turniejach trener może się komunikować z zawodnikiem, ale nie ma wejścia na kort. W Billie Jean King jest kapitan na ławce i to cały czas. Zwykle na przerwach bijemy się ze swoimi myślami, a tu możemy do kogoś skierować swoje uwagi i liczyć na podpowiedzi – uważa Fręch.", "I dodała: – Rozgrywki drużynowe tracą na prestiżu. W moim przypadku jest tak, że start w Bytomiu zabiera mi możliwość gry w dwóch turniejach WTA, bo przepadły mi eliminacje do turniejów w poprzedni weekend i ten. Gdyby były punkty za te rozgrywki do rankingu WTA, to więcej zawodniczek by w nich startowało. To ciężka decyzja dla tenisistek, zresztą u mnie też tak to wygląda. Walczę o Top 100, chcę zdobywać jak najwięcej punktów. Jeśli chodzi o Wimbledon, to chciałabym zagrać od razu w turnieju głównym. Zrobię wszystko, co w mojej mocy, żeby tak było.", "Dzień wcześniej zawodniczka LOTOS PZT Team była lepsza od Caroliny Meligeni Alves 6:4, 6:3. Potem Urszula Radwańska przegrała z Laurą Pigossi 6:7 (9-11), 6:3, 2:6, po trwającym blisko trzy godziny meczu.", "Fręch zapewniła w sobotę Polkom prowadzenie 2:1, ale w drugim sobotnim pojedynku singlowym Katarzyna Kawa (zastąpiła Urszulę Radwańską) przegrała z Caroliną Meligeni Alves 3:6, 5:7. Po tym pojedynku nastąpiła regulaminowa półgodzinna przerwa, podczas której kapitanowie dokonali roszad w składach debli.", "Katarzyna Kawa powiedziała po zwycięstwie w deblu: – Na pewno były to bardzo emocjonujące mecze. Był to mój pierwszy występ w kadrze, który miał znaczenie, wcześniej grałam debla, który nie miał wpływu na wynik. W sobotę w singlu nie podołałam, ale cieszę się, że z Magdą w deblu odwróciłyśmy mecz i ostatecznie wygrałyśmy. To było ważne spotkanie, czułyśmy, że ciężar spoczywa na naszych barkach. Jak nie idzie tak, jak powinno, czyli w poważny i zdyscyplinowany sposób, to trzeba szukać innej drogi. Ważne, by wyjść poza granice komfortu, zdobyć się na odwagę, a za tym idą pojedyncze dobre uderzenia, a później za ciosem wygrywanie gemów i jak w tym wypadku – seta. Potrzebowałyśmy energii, dały nam to żarty. Mamy z Magdą dobry kontakt, grałyśmy razem już, a śmiech nam pomagał. Potrzebowałam zagrać mecz. Tylko warunki meczowe są czymś takim, co pozwala na zgranie się z nawierzchnią. Na przyszłość wolałabym, żeby to się działo szybciej niż po dwóch setach. Nie da się jednak ukryć, że singiel pomógł mi później w deblu. Ostatnimi czasy zdobywanie punktów do rankingu i walka o Top 100 idzie mi to bardzo trudno. Walczę, wierzę i pracuję nad tym. Czekam na swój moment, kiedy los się odwróci, bo to na tym polega, żeby to nie było 5 centymetrów za linią, ale 5 centymetrów przed. Jeżeli tak będzie, to łatwiej będzie mi się grało.", "Do drużyny Polski, oprócz wymienionych zawodniczek, kapitan Dawid Celt powołał Jeszcze deblistkę Paulę Kanię-Choduń i Weronikę Falkowską, debiutującą w kadrze. Natomiast ekipa Brazylii przyleciała do Bytomia z czterema tenisistkami oraz kapitan Robertą Burzagli.", "Było to drugie spotkanie obydwu zespołów, poprzednie w 1989 roku w Tokio, wygrała Brazylia 2:0. Polki będą miały więc okazję do rewanżu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polscy mistrzowie challengera w Splicie", "date": "\n\t\t\t\t\t\t\t\t\t\t18 kwietnia, 2021\t\t\t\t\t", "text": [": Tomasz Dobiecki", "W drugiej z rzędu imprezie na kortach ziemnych w Splicie (z pulą nagród 44,82 tys. euro) polscy zawodnicy zgarnęli obydwa tytuły. Swoje pierwsze zwycięstwo w cyklu challengerów odnotował Kacper Żuk, który dzięki temu w poniedziałek awansuje na 172. pozycję w rankingu ATP Tour, najwyższą w dotychczasowej karierze.", "To były bardzo pracowite dni w wykonaniu zawodnika LOTOS PZT Team, bowiem musiał najpierw przejść dwie rundy eliminacji, a potem wygrał jeszcze pięć meczów. Od ważnego zwycięstwa – nad doświadczonym Czechem Lukasem Rosolem 6:4, 7:6 (7-4) – rozpoczął występ w głównej drabince.", "Następnie pokonał Niemca Maximiliana Marterera 6:4, 7:6 (7-4), Australijczyka Aleksandra Vukicia 6:4, 6:1, a jedynego seta stracił w półfinale, w którym wyeliminował Szweda Eliasa Ymera 6:7 (5-7), 6:0, 6:1. W niedzielnym finale tenisista prowadzony przez trenera Aleksandra Charpantidisa nie dał większych szans Francuzowi Mathiasowi Bourgue, wygrywając z nim w niedzielę 6:4, 6:2.", "Dzień wcześniej z pierwszego wspólnego deblowego tytułu w imprezie rangi ATP Challenger Tour cieszyli się Walków i Zieliński, którego na miejscu wspierał jego trener Mariusz Fyrstenberg, kapitan reprezentacji Polski w Pucharze Davisa.", "Duet LOTOS PZT Team okazał się najlepszy w całym turnieju nie oddając rywalom nawet seta. Już w półfinale zrewanżował się Kazachom Andriejowi Gołubiewowi i Aleksandrowi Nedowiesowowo (nr 2.) za porażkę w ubiegłotygodniowym finale właśnie w Splicie.", "Natomiast w finale pewnie wygrał z Francuzów Gregoirem Barrerem i Albano Olivettim 6:2, 7:5. Walków odnotował w ten sposób swoje szóste zwycięstwo w challengerach ATP, a Zieliński – drugie.", "Nie powiodło się w Splicie Karolowi Drzewieckiemu, który w parze z Niemcem Denielem Masurem odpadł w pierwszej rundzie.", "My wciąż dochodzimy do siebie po wielkich emocjach i huśtawce emocji, jakich dostarczyła nam kobieca reprezentacja Polski w Bytomiu. W Hali Na Skarpie drużyna prowadzona przez kapitana Dawida Celta wygrała z Brazylię 3:2 w meczu play off i awansowała do przyszłorocznych kwalifikacji o prawo gry w finałowym turnieju Billie Jean King Cup w Budapeszcie.", "Na uznanie zasługuje postawa i zaangażowanie wszystkich kadrowiczek powołanych na to spotkanie: Katarzyny Kawy, Magdaleny Fręch (LOTOS PZT Team), Urszuli Radwańskiej, Weroniki Falkowskiej (LOTOS PZT Team) i Pauli Kanii-Choduń oraz sztabu trenerskiego i medycznego. Ale nie sposób szczególnie w tym gronie nie wyróżnić Magdaleny Fręch, która zdobyła wszystkie trzy punkty dla zespołu gospodyń, w tym decydujący w deblu razem z Kasią Kawą.", "Pamiętajmy, że każda z tych zawodniczek przyjeżdżając na zgrupowanie i mecz w Bytomiu, zrezygnowała z możliwości startów w Turze. Często tak naprawdę z dwóch występów w eliminacjach większych turniejów, rozgrywanych w weekendy. Tym bardziej dziękujemy im życzymy dziewczynom sukcesów w indywidualnych startach. Tym bardziej, że część z nich ruszyła w świat prosto z Bytomia.", "W mijającym tygodniu warto także odnotować półfinał Daniela Michalskiego (LOTOS PZT Team) w turnieju ITF 15 w Kairze (pula nagród 15 tys. dol.), gdzie musiał uznać wyższość Włocha Giacomo Dambrosiniego 6:3, 4:6, 4:6.", "W dużej imprezie ATP Masters 100 w Monte Carlo (pula nagród 2,046 mln euro), w eliminacjach singla, wrócił na korty po kontuzji Kamil Majchrzak (LOTOS PZT Team) i wygrał w nich jeden mecz. W głównej drabince rozstawiony z numerem 13. Hubert Hurkacz odpadł w drugiej rundzie, również w deblu w parze z Kanadyjczykiem Feliksem Augerem-Aliassimem, podobnie jak polsko-holenderski duet Łukasz Kubot Wesley Koolhof (nr 6.).", "Fot. Split Open oraz Andrzej Szkocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ostrów Wielkopolski: zdolni 9-latkowie, ale nie tylko…", "date": "\n\t\t\t\t\t\t\t\t\t\t19 kwietnia, 2021\t\t\t\t\t", "text": ["Szkółkę prowadzą bracia Rafał i Tomasz Mikulscy. – Systematycznie doskonalimy swój warsztat, uczestnicząc w licznych kursach oraz konferencjach, zarówno krajowych jak i międzynarodowych. Czerpiemy wiedzę od takich trenerów jak Louis Cayer, Simon Wheatley, Toni Nadal, Ruben Neyens czy Judy Murray – mówi Rafał Mikulski. – Na obiekcie na którym prowadzimy zajęcia znajdują się trzy korty kryte, dwa ze sztuczną trawą oraz jeden z nawierzchnią ceglaną. Korty znajdują się w centrum Ostrowa, tuż przy stadionie. Obiekty położone są na terenie miejskim, na którym wkrótce ma powstać aquapark. To problem, ale liczymy na to, że w porozumieniu z władzami uda nam się przenieś korty na inny teren miejski – dodaje.", "W sumie w ostrowskiej szkółce szkoli się ok. 80 dzieci. – Część z nich trenuje typowo rekreacyjnie,  jednak posiadamy również grupę, która wiąże z tenisem większe plany. Dużo uwagi poświęcamy naszym utalentowanym 9-latkom. To Lilly Jędrzejak, Blanka Wasiela i Jakub Nowak, którzy we wrześniu ubiegłego roku, wspólnie z zawodnikami KKS Kalisz, z którym współpracujemy, wygrali Talentiadę. Co warte pokreślenia, wszyscy oni będą mogli wystąpić także w przyszłorocznej edycji tej imprezy. Oczywiście każdy z nich osiąga również liczne sukcesy indywidualne w swojej kategorii wiekowej. Lilly Jędrzejak zajęła m.in. trzecie miejsce w cyklu Agnieszki Radwańskiej w kategorii czerwonej, a Blanka Wasiela była druga w ubiegłym roku w kategorii pomarańczowej – wylicza Rafał Mikulski.", "W klubie trenują również Oliwia Jędrzejak oraz Wiktoria Konieczna, które odnoszą spore sukcesy na turniejach ogólnopolskich. – Oliwia plasuje nie w okolicy dziesiątego miejsca do lat 14. Dwa razy zdobywała brązowe medale Drużynowych Mistrzostw Polski do lat 12 z AZS Poznań, a także z drużyną Promasters Szczecin U14. Na koncie ma również mistrzostwo województwa do lat 14. Wiktoria natomiast wygrała mistrzostwo województwa U16, które odbyły się w Sobocie oraz U18 w Pabianicach – dodaje szkoleniowiec.", "Ostrowska Szkoła Tenisa Ziemnego prowadzi również zajęcia dla dorosłych. – Dużym zainteresowaniem cieszy się zwłaszcza Cardio Tenis. To nowy rodzaj zajęć grupowych, stanowiący alternatywę dla tradycyjnych ćwiczeń aerobowych, takich jak fitness. Krótko mówiąc, to pełne pozytywnej energii zajęcia tenisowe przy muzyce – zdradza Rafał Mikulski. – Na naszym obiekcie organizujemy również turnieje tenisowe. Od kilku lat, pod koniec marca, na naszym obiekcie rozgrywane są Halowe Mistrzostwa Ostrowa, które cieszą się dużym zainteresowaniem wśród zawodników z całego województwa. W przerwie świąteczno-noworocznej organizujemy też turniej deblowy, przyciągający zawodników z całej Polski. Turnieje dla dzieci odbywają się zazwyczaj w maju i październiku – podsumowuje.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Falkowska zastąpi Linette w meczu BJKC w Bytomiu", "date": "\n\t\t\t\t\t\t\t\t\t\t10 kwietnia, 2021\t\t\t\t\t", "text": [" ", ": Tomasz Dobiecki", "– Magda wróciła niedawno na korty po kontuzji i operacji kolana, więc obawia się o swoje zdrowie przy zmianie nawierzchni z ziemnej na twardą. Przez tę przerwę uciekło jej kilka turniejów, dlatego postanowiła pozostać w Charleston i zagrać tam w przyszłym tygodniu w turnieju WTA. Zastąpi ją w składzie Weronika Falkowska, która w tym sezonie wygrała trzy turnieje ITF w Monastyrze i prezentuje wysoką formę – tłumaczy zmianę Dawid Celt kapitan reprezentacji Polski.", "Linette zajmuje obecnie 51. miejsce w rankingu WTA Tour i w najbliższych miesiącach będzie walczyć o prawo gry w singlu w igrzyskach olimpijskich w Tokio, obok Igi Świątek.", "Celt wykorzystał pierwszą z dwóch przysługujących kapitanom, zgodnie z regulaminem ITF, możliwości dokonania zmian już po ogłoszeniu oficjalnego składu (na 10 dni przed meczem). Może więc teraz dokonać jeszcze jednej roszady.", "Oprócz Falkowskiej (575. w rankingu WTA, w składzie polskiej drużyny znalazły się zgłoszone wcześniej: Katarzyna Kawa (126.), Magdalena Fręch (LOTOS PZT Team, 159.), Urszula Radwańska (228.) i deblistka Paula Kania-Choduń (128. w WTA w deblu). Jako zawodniczka rezerwowa w zgrupowaniu reprezentacji weźmie udział też Martyna Kubka (LOTOS PZT Team).", "Zespół Brazylii pojawi się za to w Bytomiu w składzie: Gabriela Ce, Laura Pigossi, Carolina Meligeni-Alves i Luisa Stefani oraz kapitan Roberta Burzagli.", "Dwudniowa rywalizacja toczyć się będzie w Hali na Skarpie, na korcie twardym o nawierzchni typu Mapecoat TNS Finish 3, Indoor i piłkami Tretorn Serie+. Zwycięstwo w meczu oznacza prawo gry w przyszłorocznych kwalifikacjach do finałowego turnieju Billie Jean King Cup w Budapeszcie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Udane pierwsze starty Polaków na kortach ziemnych", "date": "\n\t\t\t\t\t\t\t\t\t\t11 kwietnia, 2021\t\t\t\t\t", "text": [": Tomasz Dobiecki", "W Chorwacji Żuk zainaugurował starty na nawierzchni ziemnej. Do drabinki głównej dostał się w ostatniej chwili, unikając konieczności gry w eliminacjach. W pierwszej rundzie jego rywal, najwyżej rozstawiony Portugalczyk Pedro Sousa, skreczował przy stanie 2:1 z powodu kontuzji stopy.", "Potem tenisista LOTOS PZT Team wygrał z Chorwatem Nino Serdarusiciem 6:4, 6:2 oraz z Australijczykiem Thanasim Kokkinakisem 7:6 (8-6), 6:3. Zwycięski marsz Polaka powstrzymał dopiero w półfinale Słoweniec Blaz Kavcic, pokonując go 6:2, 3:6, 2:6.", "Tegoroczne osiągnięcia Kacpra w cyklu ATP Challenger Tour imponują, no był w finale Sankt Petersburgu, teraz osiągnął półfinał w Splicie, a w wcześniej – po przejściu eliminacji – osiągał ćwierćfinały w Quimper, Cherbourgu i Nur-Sułtan. W marcu pomógł też reprezentacji Polski w Pucharze Davisa o odniesieniu zwycięstwa nad Salwadorem 3:1 w Kaliszu.", "Do finału w Splicie dotarł debel Szymon Walków i Jan Zieliński (obaj LOTOS PZT Team), który w trzech meczach nie stracił seta, pokonując kolejno: Francuzów Sadio Doumbię i Fabiena Reboula 6:3, 6:2; Amerykanów Roberta Gallowaya i Alexa Lawsona (nr 3.) 7:5, 7:6 (8-6) oraz Francuza Albano Olivettiego i Australijczyka Matta Reida (nr 2.) 6:4, 6:4.", "W meczu o tytuł Polacy musieli uznać wyższość najwyżej rozstawionych Kazachów Andrieja Gołubiewa i Aleksandra Niedowiesowa, chociaż zdołali wcześniej doprowadzić do decydującego super tie-breaka, zanim przegrali 5:7, 7:6 (7-5), 5-10.", "Cała trójka pozostanie w chorwackim kurorcie na kolejny turniej. Żuk został rozstawiony z numerem drugim w eliminacjach singla i musi wygrać dwa mecze, żeby wejść do głównej drabinki. Natomiast w deblu wystąpi duet Walków-Zieliński oraz Karol Drzewiecki w parze z Niemcem Danielem Masurem.", "Deblowy tytuł w mijającym tygodniu zdobył w turnieju ITF 15 w Monastyrze (pula nagród 15 tys. dol.) Piotr Matuszewski LOTOS PZT Team) w parze z Włochem Franco Agamenone. Najwyżej rozstawiony w imprezie duet pokonał w finale Brazylijczyków Mateusa Alvesa i Igora Marcondesa (nr 3.) 7:6 (9-7), 7:5. Zawodnicy z Ameryki Południowej rundzie wcześniej wyeliminowali Michała Dembka i Niemca Roberta Strombachsa (nr 2.).", "Kamil Majchrzak, wrócił na korty po blisko miesięcznej przerwie spowodowanej kontuzją nogi. Poprzedni mecz rozegrał w reprezentacji kraju w Pucharze Davisa, która na początku marca pokonała w Kaliszu ekipę Salwadoru 3:1. Zawodnik LOTOS PZT Team wystartował w eliminacjach do turnieju ATP Masters 1000 w Monte Carlo (pula nagród 2,082 mln euro). W pierwszej rundzie pokonał Włocha Gianlucę Magerę 6:3, 6:3, ale w drugiej przegrał z jego rodakiem Stefano Travaglią 4:6, 6:3, 2:6.", "W głównych drabinkach znajdzie się zatem dwóch Polaków: Hubert Hurkacz w singlu i deblu oraz Łukasz Kubot w grze podwójnej. Trzymamy za nich kciuki, podobnie jak za kobiecą reprezentację Polski prowadzoną przez Dawida Celta.", "Polskie tenisistki – w składzie: Katarzyna Kawa, Magdalena Fręch, Urszula Radwańska, Weronika Falkowska i Paula Kania-Choduń – zagrają w dniach 16-17 kwietnia z Brazylią w meczu play off Billie Jean King Cup (dawniej Fed Cup) w Hali Na Skarpie w Bytomiu. Stawką tego spotkania będzie prawo gry w przyszłorocznych kwalifikacjach do finałowego turnieju BJKC w Budapeszcie, gdzie rywalizacja toczy się bezpośrednio o trofeum.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Zwycięstwo i awans na 100-lecie PZT?", "date": "\n\t\t\t\t\t\t\t\t\t\t12 kwietnia, 2021\t\t\t\t\t", "text": [": Tomasz Dobiecki", "Drużyna narodowa w Fed Cup (w ubiegłym roku zmieniono nazwę dla upamiętnienia amerykańskiej tenisistki Billie Jean King) wystąpiła po raz pierwszy w 1966 roku. Rozegrała dotychczas 126 meczów, wygrywając 68 z nich i ponosząc 58 porażek. Przy czym w tej chwili ma szansę przedłużyć zwycięską serię do sześciu spotkań.", "W lutym ubiegłego roku w turnieju Grupy I w Luksemburgu reprezentacja, prowadzona przez kapitana Dawida Celta, pokonała kolejno ekipy Słowenii (2:1), Turcji (3:0) i Szwecji (2:0). Dzięki temu awansowała do fazy play off. Jednak kwietniowy mecz w Bytomiu z Brazylią  został przełożony o rok z powodu pandemii. Zwycięstwo w Hali Na Skarpie oznaczać będzie prawo występu w przyszłorocznych kwalifikacjach do finałowego turnieju Billie Jean King Cup w Budapeszcie, z udziałem najlepszych 12 zespołów świata.", "W sumie Polki występowały (jeszcze przed reformą Fed Cup) przez 14 lat w Grupie Światowej, w której mają bilans spotkań 4-12. Ostatnio w elicie znajdowały się w 2015 roku. W lutym, w Kraków Arenie, byliśmy wtedy świadkami jednego z największych wydarzeń w historii polskiego tenisa, czyli meczu Polska – Rosja.", "Wówczas na korcie mogliśmy zobaczyć Agnieszkę Radwańską, Urszulę Radwańską oraz deblistki Klaudię Jans-Ignacik i Alicję Rosolską. Natomiast w przeciwnej drużynie wystąpiły triumfatorki imprez wielkoszlemowych – Maria Szarapowa i Swietłana Kuzniecowa, a także Anastazja Pawliuczenkowa i Witalija Diatczenko. W roli kapitan przyjechała zaś Anastazja Myskina.", "Niestety rywalki okazały się za mocne i wygrały 4:0. Dwa miesiące później Polki przegrały mecz barażowy o utrzymanie w Grupie Światowej I ze Szwajcarią 2:3. Do Zielonej Góry przyjechała wtedy sama Martina Hingis, była liderka rankingu WTA Tour.", "Jednak zanim do tego doszło, największy sukces w BJKC (wtedy jeszcze Fed Cup) polska drużyna odnotowała trzy dekady temu. Przełomowy był rok 1991, w którym Katarzyna Nowak, Magdalena Mróz i Katarzyna Teodorowicz sprawiły wielką niespodziankę pokonując 2:1 w Grupie Światowej renomowaną ekipę Francji, z Nathalie Tauziat i Mary Pierce w składzie. To te zawodniczki właśnie w decydującym meczu deblowym ograły Mróz i Teodorowicz.", "Potem, w 1992 roku, te same polskie tenisistki pokonały w elicie kolejno Izrael 3:0 i Szwecję 2:1, awansując jedyny raz jak dotychczas do ćwierćfinału. W nim jednak trafiły na zespół Niemiec i przegrały 0:3. Po drugiej stronie siatki wówczas stanęła liderka rankingu WTA i 22-krotna triumfatorka turniejów Wielkiego Szlema – Steffi Graf oraz Anke Huber. Potem Polki utrzymywały się w Grupie Światowej do 1995 roku, zanim spadły do niższych szczebli rozgrywek.", "Ponownie awansowały do elity Fed Cup w 2014 roku, gdy wygrały ze Szwecją i Hiszpanią po 3:2. W tym drugim meczu trzy punkty zdobyła Agnieszka Radwańska – dwa w singlu oraz w deblu z Rosolską.", "Właśnie te dwa nazwiska dominują na czele statystyk reprezentacji Polski w BJKC. Radwańska prowadzi wśród zawodniczek z największą liczbą wszystkich rozegranych meczów – 53 (w singlu i deblu) – ma o 10 więcej od Magdaleny Feistel (z domu Mróz). Ma również najlepszy ogólny bilans 42-11 (Feistel 23-20) oraz w singlu 34-9.", "Jeśli chodzi o największą liczbę występów, to liderką jest Alicja Rosolska – 38 występy w spotkaniach kadry, o trzy więcej od Radwańskiej. Alicja może te wyniki jeszcze poprawić, bo niedawno wznowiła treningi po urodzeniu dziecka. Ale może jej się to udać najwcześniej w przyszłorocznej edycji. Dotychczas grała też najwięcej sezonów w kadrze, bo aż 14.", "W grze podwójnej Rosolska wygrała najwięcej meczów – 26, ma najlepszy bilans w deblu 26-12. Natomiast razem z Klaudią Jans-Ignacik stworzyła najlepszą reprezentacyjną parę w historii (14-8).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC w Bytomiu – debiut Weroniki Falkowskiej", "date": "\n\t\t\t\t\t\t\t\t\t\t14 kwietnia, 2021\t\t\t\t\t", "text": [" ", ": Tomasz Dobiecki", "– Bardzo cieszę się z tego, że zostałam powołana do składu reprezentacji przez kapitana Dawida Celta. To jest zaszczyt i przyjemność reprezentować nasz kraj i grać w drużynie narodowej. W listopadzie miałam okazję wziąć udział w przedsezonowym zgrupowaniu kadry w Zielonej Górze i miło wspominam ten czas. Teraz mogę być w drużynie w bardzo ważnym spotkaniu i wierzę, że będę mogła przyczynić się do zwycięstwa i awansu – powiedziała 20-letnia zawodniczka LOTOS PZT Team.", "Stawką spotkania play off jest prawo gry w przyszłorocznych kwalifikacjach do finałowego turnieju BJKC w Budapeszcie. W składzie reprezentacji powołanej przez Dawida Celta znalazły się również: Magdalena Fręch, Urszula Radwańska, Katarzyna Kawa i Paula Kania-Choduń.", "Za cel na obecny sezon Falkowska obrała sobie awans do Top 300 rankingu WTA Tour. I jest na dobrej drodze do tego, ponieważ rok 2020 zakończyła na 735. miejscu, a teraz jest już 576. rakietą świata. Biorąc pod uwagę jej tegoroczne wyniki, śmiało można powiedzieć, że jest na solidnej fali wznoszącej. Na dodatek wyraźnie nabiera pewności siebie, która przekłada się na coraz lepsze wyniki.", "– Przed tym sezonem liczyłam, że wreszcie uda mi się wygrać pierwszy turniej ITF w singlu, bo już byłam w finałach i niewiele mi zabrakło do wygranej. No i udało się już w lutym, w Tunezji, gdzie dobrze mi szło na jesieni ubiegłego roku. No i bardzo dobrze się przygotowałam do kolejnego wyjazdu do Monastyru na cykl turniejów. To zaprocentowało i przyniosło mi aż trzy kolejne zwycięstwa w singlu, tydzień po tygodniu, no i do tego dwa tytuły w deblu. Jestem bardzo zadowolona z tego wyjazdu – uważa zawodniczka LOTOS PZT Team.", "W listopadzie Weronika w Monastyrze dwukrotnie poniosła porażki w finale singla, obie z Marią Lourdes-Carle. Natomiast w grze podwójnej trzykrotnie triumfowała z różnymi partnerkami, a dwa razy przegrywała mecze o tytuł.", "– Monastyr to zdecydowanie moje miejsce, bardzo dobrze się tam czułam. Ale i to niesamowicie przemyślany ośrodek wprost stworzony na potrzeby tenisistów, na dodatek świetnie się sprawdzał przy zastosowaniu wszystkich obostrzeń sanitarnych. Nawet tuż po przyjeździe można było korzystać z oddzielonych kortów, tylko dla zawodników objętych obowiązkową kwarantanną, niezależnie od wyników testów PCR – mówiła po powrocie z Tunezji w grudniu.", "Swój pierwszy tytuł deblowy w cyklu ITF zdobyła mając 18 lat, w 2018 roku, w Czarnomorsku. Od tamtej pory regularnie startowała w finałach gry podwójnej, ale do niedawna brakowało jej singlowego tytułu. W lutym zdobyła aż trzy w ciągu trzech tygodni.", "Wierzymy, że rosnąca forma pozwoli jej szybko osiągnąć cel na ten sezon, czyli co najmniej “trójkę przed nazwiskiem” w rankingu WTA Tour. Ale też pomoże w odniesieniu zwycięstwa nad Brazylią w meczu Billie Jean King Cup. Tym bardziej, że w swoim ostatnim występie w Monastyrze pokonała Laurę Pigossi, rozstawioną z numerem pierwszym, która z drużyną przyleciała do Bytomia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC w Bytomiu – Magdalena Fręch wraca do formy", "date": "\n\t\t\t\t\t\t\t\t\t\t14 kwietnia, 2021\t\t\t\t\t", "text": [" ", ": Tomasz Dobiecki", "– Zaledwie raz, czy dwa razy w roku, gra się dla reprezentacji, choć tak naprawdę dla Polski tak naprawdę gramy cały czas, bo flaga widnieje przy naszych nazwiskach na każdym turnieju. Dlatego też nie odczuwam, żeby to był jedyny moment, kiedy reprezentuję nasz kraj Ale jest to zawsze szczególny występ. Tu jesteśmy wszystkie razem, wszystkie odpowiadamy za końcowy wynik. Nie jest tak, ze jedna dziewczyna jest winna czemuś lub zasłużyła na zwycięstwo. Działamy wspólnie jako drużyna. Znamy się bardzo długo, jest fajna atmosfera w teamie – powiedziała Fręch, obecnie 157. w rankingu WTA Tour.", "Walka o pozycję w Top 100 rankingu WTA Tour jest głównym celem Magdy na ten sezon, który jednak nie rozpoczął się po jej myśli. W styczniu przeszła zakażenie koronawirusem, które uniemożliwiło jej start w eliminacjach do wielkoszlemowego Australian Open.", "– Na pewno odczułam zakażenie koronawirusem. Pierwsze dwa tygodnie po chorobie jednak były ciężkie. Szybciej się męczyłam, ale chyba było to bardziej spowodowane tym, że przez dwa tygodnie siedziałam w pokoju na kwarantannie, bez świeżego powietrza. Gdybym teraz została zamknięta, to za dwa tygodnie moja wydolność też by wyraźnie spadła. Pewnie było to tym spowodowane niż samym przejściem zakażenia. Ja osobiście nie przeszłam wirusa jakoś ciężko. Był tylko jeden dzień bólów mięśni i to wszystko – wspomina Fręch, ubiegłoroczna złota medalistka w singlu 94. Narodowych Mistrzostw Polski w Bytomiu.", "– Ale ta przerwa odbiła się na mojej dyspozycji i opóźniła start sezonu u mnie. Wiadomo, że jest to ciężkie też psychicznie, bo bardzo długo przygotowywałam się do eliminacji do Australian Open, praktycznie półtora miesiąca, prawie dwa. I nagle strzał, że jednak nie mogę zagrać z przyczyn niezależnych ode mnie. Kontuzja to inna sytuacja, a tu byłam przygotowana i nie mogłam grać. Wiadomo, że to boli, ale trzeba się po prostu wziąć w garść i robić swoje. Wierzę, że teraz już wszystko się potoczy w dobrym kierunku – dodaje.", "Na początku marca Fręch przebiła się z eliminacji do głównej drabinki turnieju WTA 250 w Lyonie, ale w niej przegrała z 46. na świecie Francuzką Fioną Ferro. Do Bytomia przyleciała z Charleston, gdzie w imprezie tej samej rangi również przeszła pomyślnie kwalifikacje oraz", "pierwszą rundę. W drugiej musiała uznać wyższość doświadczonej Hiszpanki Garbine Muguruzy.", "– Jestem zadowolona z tego występu. Muguruza to w tej chwili najlepsza zawodniczka w Tourze, ma najwięcej wygranych spotkań i zdecydowanie jest pierwsza. Ta jej gra różni się od innych zawodniczek z czołówki. Bardzo się cieszę, że zaczęłam grać ostatnio swój tenis i że moja praca na treningach przekłada się na mecze. Pozycja rankingowa poprawia się, zdobyłam trochę punktów. Wierzę, że pierwsza setka jest w zasięgu ręki. To kwestia doświadczenia, kilku dobrych meczów i w końcu będę odnosić zwycięstwa na wyższym poziomie – uważa 23-letnia zawodniczka LOTOS PZT Team.", "– Chciałabym regularnie grać w turniejach głównych w Wielkim Szlemie co umożliwiłby mi awans do Top 100. To zdecydowanie jest mój główny cel. Jestem coraz bliżej, zacznie się roszada, dziewczyny będą spadać. Mam nadzieję, że będę grać coraz lepiej, a w przyszłym roku będę już na dobre sklasyfikowana w Top 100. Po odmrożeniu rankingu po pandemii może się wiele w nim zmienić, bo niektóre dziewczyny będą tracić punkty i nastąpią roszady. Wszystko będzie zależało od tego, kto jak grał, jakie turnieje wygrywał i czy one odbędą się, czy nie. To będzie się zmieniało w zależności od sytuacji kalendarzowej. Pod koniec roku te punkty będą wracały do normalności. Teraz na tej samej pozycji jest o 200 punktów więcej, niż przed pandemią, a to spora różnica – dodaje.", "W Bytomiu z Magdaleną jest jej trener, Andrzej Kobierski, który uczestniczy w przygotowaniach reprezentacji do meczu z Brazylią.", "– Mój trener pełni wszystkie funkcje w moim teamie na ten moment. Jest też trenerem od przygotowania fizycznego, więc mam wszystko w jednym. Jest to o tyle dobre, że świetnie się rozumiemy, bo po tylu latach współpracy dobrze się czujemy ze sobą. Przeżyliśmy razem ciężkie chwile i momenty, np. kontuzje czy okresy słabszej gry. Mimo to cały czas byliśmy w stanie się dogadać, pozbierać. To jest fajna relacja na zasadzie trener-zawodniczka. Wszystko uzgadniamy wspólnie, jeśli chodzi o pracę na turniejach, ale i podczas pobytu w domu. Nie muszę się zastanawiać nad tym, co mam robić – uważa Fręch.", "W Charleston zawodniczka LOTOS PZT Team grała na amerykańskiej odmianie kortów ziemnych, na otwartym powietrzu. W bytomskiej Hali Na Skarpie rywalizacja będzie się toczyć na twardej nawierzchni.", "– Praktycznie zaczęłam już sezon gry na mączce, a przejście z “ziemi” na hard zajmuje trochę czasu i wymaga cierpliwości. Dlatego intensywnie tu w Bytomiu trenuję i oswajam się z szybkim kortem. Postaram się do piątku jak najlepiej przygotować i przestawić się na inną nawierzchnię. Wierzę, że pomogę drużynie pokonać Brazylię i wrócić do światowej elity – podkreśla Fręch.", "Oprócz niej, na mecz w Bytomiu, kapitan reprezentacji Dawid Celt powołał: Urszulę Radwańską, Katarzynę Kawę, Weronikę Falkowską i Paulę Kanię, która ostatnio koncentruje się już na występach w grze podwójnej. Stawką spotkania rozgrywanego w dniach 16-17 kwietnia w Hali Na Skarpie jest awans do przyszłorocznych kwalifikacji do finałowego turnieju Billie Jean King Cup w Budapeszcie.", "Fot. Materiały prasowe Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kędzierzyński Klub Tenisowy: dla dzieci, młodzieży, jak i amatorów…", "date": "\n\t\t\t\t\t\t\t\t\t\t1 kwietnia, 2021\t\t\t\t\t", "text": ["– Postanowiliśmy je zorganizować, ponieważ w ostatnich latach obserwujemy wzrost zainteresowania tenisem wśród osób, które wcześniej nie miały nic wspólnego z tym sportem. Nasz projekt jest zgodny z programem PZT Tenis Xpress. Zajęcia są skierowane zarówno dla dzieci, młodzieży, jak i dorosłych. Ich uczestnicy w krótkim czasie poznają podstawy i zasady gry w tenisa. Zapewniamy im profesjonalnie przygotowanie, które prowadzi do szybkiego nawiązania rywalizacji na korcie, na tym samym poziomie zaawansowania. Spotkania, mają na celu nie tylko poprawę kondycji fizycznej, ale też pomagają w nawiązaniu nowych kontaktów, sprzyjają integracji, poprawiają samopoczucie oraz samoocenę swoich możliwości – mówi Wiesława Bandurowska, wiceprezes klubu.", "Pierwszy etap Tenis Xpress w kędzierzyńskim klubie został już zakończony. Ich podsumowaniem był turniej dla klubowiczów. Emocji w nim nie brakowało. Wśród panów zwyciężył Adam Herbowski, a na dalszych miejscach uplasowali się Michał Barna, Michał Iwanejko oraz Jarosław Dżaluk. W rywalizacji pań najlepsza okazała się Anna Bomba zostawiając w pokonanym polu Joannę Barnę oraz Ewelinę Złotnicką. – Przed początkującymi zawodnikami jeszcze dużo pracy, ale nikt i nic nie odbierze im pasji. Życie jest piękne, a życie z tenisem jeszcze piękniejsze. Przed nami wszystkimi kolejne wyzwania – zapewnia Wiesława Bandurowska, która oprócz prowadzenia zajęć w ramach Tenis Xpress świetnie sobie radzi w rozgrywkach amatorskiej ligi kobiet Tenis Club KK.", "Bo to właśnie ona wygrała ostatnią edycję tej imprezy. Drugie miejsce wywalczyła Monika Orpel-Śmigielska, a trzecie Wioletta Bernat. W grze podwójnej triumfowały Alina Czopek oraz Alina Zygmunt. Obecnie trwają kolejne rozgrywki. Co warte podkreślenia, panie rywalizują również w grupie open, z mężczyznami. Utworzona została także liga seria A, w której grają amatorzy i seniorzy z największym doświadczeniem, występujący w ogólnopolskich turniejach SiA PZT oraz mistrzostwach Polski. W każdej z lig prowadzona jest indywidualna punktacja, a podsumowanie rozgrywek i wręczenie nagród i pucharów nastąpi w kwietniu. Turnieje organizowane w ramach rozgrywek ligowych noszą nazwę Grand Prix z okazji 45-lecia powstania miasta Kędzierzyn-Koźle.", "W klubie, oprócz systematycznych zajęć dla dzieci, młodzieży oraz dorosłych organizowane są także imprezy okolicznościowe. Jedną z nich był charytatywny turniej mikołajkowy. W Kędzierzynie, od wielu już lat, systematycznie odbywają się także turnieje SiA PZT. Podzielone są one na sezon zimowy oraz letni i są rozgrywane w wielu kategoriach wiekowych, zarówno dla pań jak i panów. – Najbardziej cieszy fakt, ze przyjeżdżają do nas tenisiści z całej Polski, z najwyższych pozycji rankingu SiA PZT. To powoduje, że ranga organizowanych przez nas imprez rośnie, a sportowy poziom rywalizacji jest bardzo wysoki – zapewniają w klubie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Owsian: Na korcie od dziecka", "date": "\n\t\t\t\t\t\t\t\t\t\t3 kwietnia, 2021\t\t\t\t\t", "text": [": Maciej Łosiak", "Wyjechali z Polski prawie siedem lat temu, od razu wybierając za cel słoneczną Kalifornię. I choć na początku – tak jak to zwykle bywa w nieznanej rzeczywistości – łatwo nie było, to teraz mogą śmiało i szczerze się powiedzieć: – Spełniamy nasze marzenia.", "Ania otworzyła własne studio jogi i ma dalsze plany na rozwój, z kolei Kacper prowadzi akademię tenisa LA Tennis Coaching, a na rynku w Stanach Zjednoczonych jest również twarzą globalnej marki Wilson. Wspólnie rozwijają się w życiu zawodowym, podróżują i żyją tak by czerpać z życia to co najlepsze.", "Rok 1977 okazał się niezwykle ważny dla Kacpra, choć na świat przyszedł prawie dekadę później.", "– Przejeżdżałem obok kortów AZS w Poznaniu przy ul. Noskowskiego, odwiedziłem tam kolegę z liceum i… pozostałem na tym obiekcie przez kolejne ponad 30 lat – wspomina tata Kacpra i Kingi, Zbigniew Owsian, który obecnie związany jest z podpoznańskim Centrum Tenisowym Sobota. Pracuje tam od 10 lat, czyli od momentu otwarcia kompleksu.", "Wcześniej przez trzy dekady Owsian senior wraz z żoną Ewą zajmowali się obiektem przy Noskowskiego: przygotowanie i dbanie o korty, domowe posiłki czy rodzinna atmosfera to była ich domena. – Nie żałuję ani minuty, ani sekundy spędzonej na korcie. W takiej atmosferze wychowywały się dzieciaki. Kacper wyszedł na kort, gdy miał cztery lata. Podobnie było z Kingą. Choć losy obojga potoczyły się różnie. Córka posiada własną firmę z ręcznie wykonanymi pięknymi swetrami „Ully”, którą samodzielnie zarządza i w którą od samego początku wkłada całe swoje serce. Kacper, obecnie mieszka i rozwija swój tenisowy biznes w Los Angeles – zaznacza pan Zbyszek, który w niemal całej Polsce znany jest bardziej pod pseudonimem „Kieras”. I dodaje, że jako rodzice poświęcili się sportowej karierze syna: obiady i szatnia w aucie to dla Kacpra był chleb powszedni.", "– Z Kacprem znam się od wieku skrzata. Trochę czasu minęło – mówi uśmiechając się Michał Walków, trener, były zawodnik, który pochodzi z Wrocławia, ale w wieku 14 lat trafił do poznańskiego akademickiego klubu i został w nim do końca zawodniczych startów. – Jesteśmy przyjaciółmi, choć chyba mogę powiedzieć, że nasze relacje są nawet braterskie. To mój przyszywany brat, a pani Ewa to druga mama.", "Kacper i Michał największe osiągnięcia na korcie odnosili grając razem w debla. Od roku 2001 tworzyli nieprzerwanie zgrany, tenisowy duet.", "– Mając po 16 lat zdobiliśmy pierwszy punkt ATP. Dzięki „dzikiej karcie” zagraliśmy w eliminacjach futuresa na kortach AZS w Poznaniu. Przegraliśmy, ale dostaliśmy się jako LL do turnieju głównego, gdzie wygraliśmy pierwszą rundę. To było wielkie wydarzenie. Z ważniejszych sukcesów to chyba należy wymienić złoto Młodzieżowych Mistrzostw Polski, który wywalczyliśmy w pierwszym roku startów w tej kategorii, a w kolejnym sezonie był finał tej imprezy. Wygraliśmy też ITF juniorski w Warszawie, sporo było dobrych wyników. Ostatni wspólny sukces to brąz MP seniorów w 2006 roku. Nasz pożegnalny mecz rozegraliśmy latem 2007 – wylicza Michał Walków, który przez wiele lat startów był gościem, a potem prawie członkiem rodziny Owsianów w ich ówczesnym domu w Swarzędzu.", "A jak potoczyły się sportowe i zawodowe losy Kacpra? Do jego najważniejszych osiągnieć, ale i najmilszych tenisowych wspomnień w okresie zawodniczym z pewnością można zaliczyć: srebrny medal Mistrzostw Polski w singlu do lat 21, półfinał futuresa w Meksyku w grze pojedynczej oraz wygrany turniej futures w Brazylii w grze deblowej w parze z Filipem Urbanem.", "– Oczywiście, gdyby nie ogromne wsparcie ze strony rodziców, ich ciężka praca i pomoc finansowa osiągnięcia sportowe nie byłyby możliwe – zaznacza Kacper.", "Będąc jeszcze zawodnikiem poczuł, że chce wejść w inny etap swojego życia i sprawdzić się w roli trenera.", "– Bardzo miło wspominam ten okres, kiedy jako bardzo młody człowiek byłem sparingpartnerem, początkującym trenerem, ale też kolegą dla kilku moich utalentowanych podopiecznych. Jedną z fajniejszych przygód z początków mojej kariery trenerskiej była podróż w 2011 z fantastyczną polską zawodniczką Zuzą Maciejewską do Japonii. W Osace wygrała ona prestiżowy juniorski ITF Osaka Mayor’s Cup. Kolejnym bardzo ciekawym  doświadczeniem była współpraca z czołową polska zawodniczką Magdą Linette, której wtedy głównym trenerem był Jakub Rękoś oraz z Kasią Piter, z którą miałem przyjemność trenować na londyńskich kortach Wimbledonu, spełniając tym samym jedno ze swoich tenisowych marzeń – wspomina Kacper.", "Ważnym i dającym spory bagaż nowych doświadczeń okazał się dla poznaniaka również rok spędzony w tenisowej Akademii niedaleko Bolonii. Dość szybko został jednym z głównych trenerów, a dodatkową wartością tej przygody była nauka języka włoskiego, która pozwoliła mu na zdobycie zupełnie nowych umiejętności i z czasem całkiem swobodne prowadzenie treningów właśnie w tym języku.", "Rok 2014 okazał się dla Kacpra przełomowym w dwóch wymiarach: osobistym i zawodowym. Kacper i jego żona Ania, podjęli wspólną decyzję o wylocie do Stanów.", "– Bardziej odważną osobą była w tej sprawie Ania – śmieje się bohater tekstu.", "– Czułam, że to naprawdę świetny moment na zmiany. Do tego nie mieliśmy właściwie żadnych wątpliwości, że kierunkiem, który wspólnie chcemy obrać jest słoneczna Kalifornia. Połączyło nas właśnie to marzenie i uznaliśmy, że to trzeba je realizować! – dodaje Ania.", "Wyjazd do Los Angeles wiązał się z wkroczeniem w absolutnie nieznany, obcy, ale i niezwykle ekscytujący grunt. Na miejscu ogromnym wsparciem okazał się przyjaciel Kacpra, Kris Kwinta (syn redaktora Huberta Kwinty – przyp. red.). Były świetny zawodnik, a obecnie asystent trenera w University of South California zadbał, aby początki życia w pięknym LA były dla Ani i Kacpra jak najlepsze i najbardziej przyjazne.", "– Proces przeprowadzki i tworzenia tego nowego, jakby nie patrząc życia od początku nazwałbym na pewno jako dość długotrwały, ale też niezwykle rozwijający. Wraz z Anią zmieniliśmy nasze miejsce zamieszkania kilkukrotnie, budowaliśmy nasze biznesy i z każdą zmianą czuliśmy jak stajemy coraz bogatsi w doświadczenia, które dodawały nam wiary i siły do kolejnych kroków i motywowały do sięgania po coraz to odważniejsze marzenia. Lubię mówić że, przeprowadzka okazała się najlepszą decyzją w moim życiu. Chociaż jest chyba tylko jedna lepsza: adopcja naszych ukochanych psów – śmieje nie Kacper.", "– Budowanie nowego życia w Los Angeles, było na pewno niesamowitym wyzwaniem, które każdego dnia uczy i uczyło nas więcej o nas samych, klarowało wizje i umożliwiało dostrzeganie możliwości o jakich wcześniej nawet nie marzyliśmy. Dla mnie dużym doświadczeniem było otworzenie własnego studia jogi i zbudowanie biznesu, który był powiązany z moją pasją. Joga stała mi się szczególnie bliska po przeprowadzce do Los Angeles i to właśnie tutaj rozkochała mnie w sobie bez końca. Była podporą w czasie trudnych chwil, ważnych decyzji i pomagała zawsze w odnajdywaniu wewnętrznego spokoju – zaznacza Ania. I dodaje, że świat LA jest pełen inspirujących, ciekawych ludzi i że jest teraz w trakcie rozwijania swojego kolejnego zawodowego pomysłu.", "– Jestem z nas dumna i wdzięczna za każdy nasz życiowy krok. Wzajemnie wspieramy się w dążeniach osobistych, biznesowych i staramy nie czerpać z życia tyle tylko ile możemy. Mamy jeszcze wiele planów, marzeń i mamy nadzieję, że każdy rok będzie szczęśliwie umożliwiał nam realizację wszystkich tych projektów – podkreśla Ania Owsian.", "Kacper zaczynał od gry ze sportowcami, którzy niejednokrotnie reprezentowali świetne teamy uniwersyteckie w Kalifornii. – To byli młodzi ludzie grający na bardzo dobrym poziomie, chcący reprezentować uczelnie w tenisowych rozgrywkach. Takie intensywne treningi nadwyrężały mój organizm. Musiałem coś zmienić – zaznacza Kacper, który w między czasie założył firmę LA Tennis Coaching i zdecydował się diametralnie przestawić funkcjonowanie swojego biznesu.", "Zaczął od brandingu, za który odpowiedzialny był w całości niezwykle utalentowany Krzysztof Rejek-art director, videographer. Kolejnym krokiem było poszukiwanie osób rekreacyjnie uprawiających tenis. Kacper dostrzegł że są to ciekawi, inspirujący ludzie, którzy kochają sport i codziennie treningi na korcie. Aktualnie pracuje nad poszukiwaniem coraz to nowych lokalizacji dla swojej akademii, ale także przygotowuje się intensywnie do stworzenia 3- oraz 6-miesięcznego programu online dla trenerów, którzy marzą o tym aby niezależnie od miejsca zamieszkania budować profesjonalnie swój tenisowy biznes.", "– Obecnie pracuję od godziny 7 do 14, dodatkowo moja firma nawiązała współpracę z dwoma amerykańskimi trenerami, którzy mnie wspierają, abym mógł skupić się na rozwoju oferty online. Nasi klienci to głównie osoby, reprezentujące wolne zawody: prawnicy, lekarze, osoby z show biznesu, a także właściciele własnych firm. Przedział wiekowy to 30-70 lat. Zajęcia odbywają się na prywatnych kortach w Beverly Hills i Santa Monica – mówi Kacper Owsian.", "Instagram okazał się świetnym narzędziem w jeszcze jednym bardzo ważnym kontakcie. Do Kacpra odezwali się przedstawiciele globalnie rozpoznawalnej marki Wilson, chcący nawiązać z nim współpracę.", "– To było zaskoczenie, ale bardzo miłe. Wilson przyjmował do swojego teamu nowe osoby, zostałem jedną z nich. Pierwszym projektem było przyjęcie zaproszenia w ubiegłym roku do Nowego Jorku, przed US Open, gdzie japońska marka A Bathing Ape (w skrócie BAPE – przyp. red.) razem z Wilsonem przygotowali wspólną kolekcję. Nad wiaduktem na dachu jednego z budynków na Brooklynie miałem przyjemność poznać i stoczyć mały tenisowy turniej z Gaelem Monfilisem i Karenem Chaczanowem – opowiada Kacper.", "W tym roku Wilson planował kolejna dużą akcję. Niestety pandemia Covid-19 spowodowała, że nie wszystko udało się zrealizować. Przed turniejem Indian Wells miała być kręcona sesja zdjęciowa i spoty reklamowe z udziałem Sereny Williams i Rogera Federera. Oboje nie dotarli, turniej się nie odbył, ale byli Monfilis i Stefanos Tsitsipas.", "– Wyjątkowym doświadczeniem było również dla mnie przeprowadzenie krótkiego wywiadu z Madison Keys. Nie ukrywam, że był mały stresik – śmieje się nasz sympatyczny rozmówca.", "Ania i Kacper doskonale czują się w słonecznej Kalifornii. Oboje podkreślają, że jest to świetne miejsce do życia: – Praktycznie cały rok świeci słońce. W styczniu i lutym temperatura rzadko spada poniżej 15 stopni Celsjusza. Latem wieje bryza znad Pacyfiku.", "Para stara się znaleźć czas w ciągu roku na zwiedzanie i wyjazdy. Obowiązkowe były grudniowe, świąteczne przyloty do Polski, ale w 2020 roku nie będzie to możliwe. A co widzieli w Stanach?", "– W pierwszym roku organizowaliśmy sobie cotygodniowe wycieczki do parków narodowych i zwiedziliśmy tym samym prawie całe zachodnie wybrzeże. Duże wrażenie wywarł na nas szczególnie Grand Canyon. W wakacyjnym kalendarzu staramy się, by było miejscu na całkowity relaks.  Opowiadają i podkreślają, że mieszkańcy LA to bardzo tolerancyjni, pozytywni ludzie, a sami czują się w Mieście Aniołów bezpiecznie. Zdecydowali się również zaadoptować dwa psy ze schroniska: – Gryfin i Charlie to kundelki i są jak członkowie rodziny – podkreślają Ania i Kacper.", "I na koniec jeszcze mały interesujący news. Kacper miał okazję sprawdzić się kilka miesięcy temu w jeszcze jednej bardzo zaskakującej jego samego odsłonie. W listopadzie został zaproszony na plan filmowy hollywoodzkiej produkcji „King Richard”. Film w reżyserii Reinaldo Marcusa Greea opowiada o ojcu sióstr Williams. W głównej roli gwiazdor światowego kina Will Smith.", "– Zagram w małej scence jako trener tenisa na korcie – kończy z uśmiechem Kacper Owsian.", "Planowana premiera w listopadzie tego roku!", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Gdańska Akademia Tenisowa: są zdolne, pracowite i stanowią świetny zespół", "date": "\n\t\t\t\t\t\t\t\t\t\t8 kwietnia, 2021\t\t\t\t\t", "text": ["Przed trzema laty zawodniczki Gdańskiej Akademii Tenisowej wywalczyły srebrny medal Drużynowych Mistrzostw Polski do lat 12. Podczas tej samej imprezy, tyle tylko że do lat 14, już dwukrotnie nie miały sobie równych, triumfując zarówno w 2019 jak i w 2020 roku. Na te sukcesy zapracowały Hanna Koprowska, Monika Stankiewicz, Martyna Mackiewicz oraz Weronika Ewald. – Co stanowi o sile naszej drużyny? Z pewnością to, że już kolejny rok dziewczyny grają w niezmienionym składzie. Dzięki temu tworzą zgrany zespół, tak na korcie, jak i poza nim – uważa Mariusz Ozdoba, trener i prezes gdańskiego klubu.", "– Wszystkie nasze zawodniczki łączy ogromna pracowitość, miłość do tenisa i determinacja w dążeniu do celu. Co równie istotne, każda z nich świetnie sobie radzi również na europejskich kortach. W 2018 roku dziewczyny wywalczyły brązowy medal Drużynowych Mistrzostw Europy do lat 12. W tym zespole były  Weronika Ewald i Monika Stankiewicz. Obie te zawodniczki wraz z Martyną Mackiewicz rok później były czwarte w tej samej imprezie, ale do lat 14 – wylicza szkoleniowiec.", "Na koniec warto też dodać, że na liście Polskiego Związku Tenisowego do lat 16 reprezentantki Gdańskiej Akademii Tenisowej pną się coraz wyżej. To tylko pokazuje, jak mocny zespół zbudowano w Trójmieście. Obok prezentujemy sylwetki zawodniczek go tworzących. Każda z nich, w kilku zdaniach, przedstawia się Czytelnikom Tenis Magazynu.  ", "Podpis pod zdjęcie", "Od lewej: Hanna Koprowska, Monika Stankiewicz, Martyna Mackiewicz, Weronika Ewald oraz trener Mariusz Ozdoba.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mecz BJKC – Katarzyna Kawa przygotowana do gry", "date": "\n\t\t\t\t\t\t\t\t\t\t15 kwietnia, 2021\t\t\t\t\t", "text": [" ", ": Tomasz Dobiecki", "– Bardzo chciałam zagrać w Bytomiu i cieszę się, że kapitan mnie powołał do składu. Nie mam dużego doświadczenia, jeśli chodzi o grę w reprezentacji. Zagrałam jedyny mecz deblowy kilka lat temu, kiedy wynik meczu był już przesądzony, więc nie zdążyłam poczuć atmosfery i wysokiej adrenaliny, więc mam nadzieję, że to będzie fajne doświadczenie i że wygramy ten ważny mecz. Znam singlistki z Brazylii z turniejów sprzed kilku lat. Ciężko mi ocenić jak rysują się szanse w tym meczu. Mamy mocną drużynę, ale nigdy nie można powiedzieć, że na pewno wygramy, bo wróżką nie jestem, a to jest tylko sport – uważa 128. tenisistka w rankingu WTA Tour", "Jednak nie wszystko potoczyło po myśli Kawy, która pierwszy trening podczas zgrupowania w Bytomiu odbyła dopiero w środę po południu. Od przyjazdu musiała spędzić kilka dni w pokoju hotelowym na kwarantannie.", "– Cieszę się, że pojawiłam się po raz pierwszy na korcie. Ostatnich dni nie wspominam zbyt miło, siedziałam całe dnie w pokoju i czekałam na kolejne wyniki testów. Nie mam ostatnio szczęścia, jeśli chodzi o pandemię. Po dwóch miesiącach od wyzdrowienia miałam wynik pozytywny. Po moich przejściach na Rolandzie miałam nadzieję, że sytuacja się rozwiąże dobrze i się rozwiązała. Ale teraz to już jest za mną i staram się patrzeć przed siebie. W sporcie nie ma takiego terminu, jak “ostrożność”. Albo się gra, albo się nie gra na pełnym poziomie. Także wydaje mi się, że jestem w pełni zdrowa i nawet zapomniałam troszkę o chorobie. No przynajmniej do do testu w Bytomiu – ocenia ostatnie wydarzenia Kawa.", "Polka w październiku nie mogła wystąpić w wielkoszlemowym Roland Garros, ponieważ po przylocie do Paryża miała pozytywny test. Dwa kolejne były negatywne, jednak organizatorzy nie dopuścili jej do startu w oparciu o pierwsze badanie.", "– Niestety w Europie sporym utrudnieniem jest to, że co chwilę przekraczamy granice i to testowanie jest po prostu potrzebne, żeby gdziekolwiek polecieć. Gdy jestem w USA, to jestem w jednym miejscu i nie muszę być co chwilę testowana. Są tego plusy i minusy. Plusem jest to, że w Europie jestem blisko domu i nie są to wyjazdy na miesiąc czy dłużej. Ale procedury sanitarne nie wpływają bezpośrednio na moje treningi, choć zdarza się więcej dni, kiedy faktycznie nie mogę trenować. Choćby te dni obowiązkowej kwarantanny i oczekiwania na wynik tuż po przyjeździe. W ciągu miesiąca np. gram cztery turnieje, więc cztery razy muszę być w kwarantannie, czyli cztery dni w miesiącu przesiedzieć w pokoju hotelowym. Nie jest to bardzo dużo, ale zawsze robi różnicę – uważa Kawa.", "Ulubioną nawierzchnią polskiej tenisistki jest mączka ceglana, więc przed nią intensywny czas gry właśnie na kortach ziemnych, na których osiąga zawsze najlepsze wyniki. Celem, jaki sobie postawiła na ten sezon jest awans do czołowej setki rankingu WTA Tour.", "– Początek sezonu nie był zbyt udany, z wielu powodów, ale mamy dopiero kwiecień, a cel się nie zmienił. Też nikt nie wygrywa 20 turniejów w ciągu roku, taka jest specyfika tenisa. Po prostu czekam na swój moment. Wciąż nie do końca udaje się zaplanować wszystkie starty. Są znane turnieje w kalendarzu, ale pojawiło się dużo więcej czynników, które trzeba brać pod uwagę, np. czy dany kraj wymaga testowania, czy nie, długość kwarantanny po przylocie. Dużo się zmieniło, jeśli chodzi o podróżowanie. Wybranie turniejów i zaplanowanie nie jest tak łatwe, jak to było wcześniej – podkreśla Kawa.", "– Zresztą nie jestem jedyna z takim problemem. Wszystkie turnieje, na każdym poziomie, są mocniej obsadzone, niż przed pandemią. Jest ich po prostu mniej. Utrudnieniem też są zasady obowiązujące w rankingu WTA, bo był taki moment, że część dziewczyn nie grała, bo nie wiedziała czy grać, czy nie. Punkty im nie spadały przez wydłużony okres rozliczenia. No i to były ich szanse, żeby się podostawać do lepszych turniejów. Natomiast teraz wszyscy rzucają się do gry, więc nawet te mniejsze turnieje są mocniej obsadzone. Ale nie zamierzam się poddawać, tylko będę walczyć o punkty i awans do pierwszej setki – dodała.", "Po meczu reprezentacji w Bytomiu Kawa zagra w turnieju ITF w Zagrzebiu. Później przeniesie się na imprezy przygotowujące do wielkoszlemowego Roland Garros.", "Fot. Materiały prasowe PZT", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wojciech Fibak: Hurkacz na stałe trafi do światowej czołówki", "date": "\n\t\t\t\t\t\t\t\t\t\t2 kwietnia, 2021\t\t\t\t\t", "text": ["Tenisista z Wrocławia po zwycięstwie z Jannikiem Sinnerem z Włoch 7:6 (4), 6:4 triumfował w turnieju Miami Open 1000 Masters. To największy sukces Polaka w dotychczasowej karierze.", "– Od dobrych kilku lat jestem wiernym kibicem Igi Świątek i Huberta Hurkacza. Oboje wspieram i wierzę w dalszy rozwój ich karier. Mamy ogromne szczęście, że żyjemy w czasach tak świetnych polskich tenisistów. Obok Roberta Lewandowskiego są oni ambasadorami sportu i Polski. Piłka nożna i tenis są dyscyplinami globalnymi, a to przekłada się na miliony sympatyków – podkreśla Wojtek Fibak, najlepszy polski tenisista w historii. I zaznacza, że z Hubertem przyjaźni się i często wymienia opinie podkreślając jednocześnie, że w drodze do finału “piątej lewy Wielkiego Szlema” (tak nazywane są zawody w Miami) najtrudniejsza była ćwierćfinałowa konfrontacja ze Stefanosem Tsitsipasem.", "– Po spotkaniu z Tsitsipasem napisałem do Huberta, że grał zbyt agresywnie. Ryzykował od pierwszego punktu. Mogło to się skończyć źle, bo Polak przegrał pierwszego seta, a w drugim było 2:0 dla Greka i włos od przełamania. Mentalnie wytrzymał ten kryzys i zwyciężył – ocenia występ Hurkacza Fibak.", "I dodaje, że 24-latek z Wrocławia posiada potencjał na TOP 10 światowego tenisa, a może się nawet znaleźć w czołowej piątce rankingu ATP. Po chwilowym kryzysie powinien szybko awansować zdecydowanie wyżej z pozycji w czwartej dziesiątce, którą obecnie zajmuje.", "– Hurkacz ma podobny potencjał jak jego rówieśnicy Szapowałow, Sinner, Tsitsipas, czy Thiem. Doskonale porusza się na korcie, ma świetną technikę, dobrze prezentuje się przy siatce. Ma bardzo dobry bekhend i forhend. No i ważna broń Huberta, czyli return. To atuty, które pozwalają śmiało stwierdzić, że na stałe trafi do czołówki światowej. Już kilka lat temu porównywałem Hurkacza do Andy Murray’a. On nie tylko mu dorównał, ale już go przerósł. Jego płaskie uderzenie jest jeszcze silniejsze i równie precyzyjne jak to, które prezentował Anglik. I jeszcze jedno pamiętajmy, że odchodzi pokolenie starych mistrzów. Roger Federer, Rafael Nadal, Novak Djoković będą ze względu na wiek grać już coraz rzadziej, co jest szansą dla młodszych – kończy Wojciech Fibak.", "Fot. Miami Open i Tenis Magazyn", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Historia tenisa w okolicach Opoczna…", "date": "\n\t\t\t\t\t\t\t\t\t\t30 marca, 2021\t\t\t\t\t", "text": ["Jak zatem to wszystko się zaczęło? – W tenisa grałem od zawsze. To zasługa rodziców, a zwłaszcza taty, który pokazywał mi różne dyscypliny sportu. W miejscu, w którym mieszkam obecnie, korty zostały wybudowane jeszcze w latach 70-tych, ale w 1999 roku, kiedy się tu przeprowadziłem były one od kilku lat nieużywane. Wtedy właśnie uznałem, że to jest to, co chcę robić. Porozumiałem się z właścicielem obiektu i rozpocząłem moją przygodę z tenisem – wspomina Zbigniew Wereszka.", "– Pierwszym placem treningowym były korty przy hotelu Park. To miejsce z historią, wybudowane przez panów Rimera i Majdana przy Zakładzie Optex w Opocznie jeszcze za czasów ciężkiej komuny. We wspomnianym,1999 roku były one własnością prywatną. Jeden kort był sporadycznie używany, a na drugim rosły drzewa. Po wyremontowaniu obiektu liczba zajęć, jak i samych użytkowników kortów szybko rosła. Wracali tenisiści sprzed lat, a do tego pojawili się nowi. Zrzeszyłem założoną w 2001 roku szkółkę w strukturach PZT i dzięki temu Opoczno zaistniało w rozgrywkach licencjonowanego tenisa. Z chwilą zakończenia współpracy na dzierżawionych kortach  postanowiłem stworzyć własny obiekt tenisowy – opowiada Zbigniew Wereszka.", "– Początki nie były jednak łatwe. Zanim odbył się pierwszy trening na swoim obiekcie, przez blisko trzy lata prowadziliśmy zajęcia na kortach w Piotrkowie, Sulejowie, Końskich i Miedznej Murowanej. Aż w końcu we wsi Parczówek powstał nowy obiekt. Przez te lata w klubie grało kilka utalentowanych zawodników. O kim warto wspomnieć? To choćby Maciej Domański, który trenował u nas od 6 roku życia,  czy też Jan Malmon, który przeniósł się do nas w wieku 11 lat z Radomia. Jest też mój syn Kacper Wereszka. Dziś ma 17 lat i może się pochwalić tytułami mistrzostw województwa i startami w mistrzostwach Polski – wylicza Zbigniew Wereszka.", " – Obecnie mamy dwa oświetlone korty naturalne i podbudowę pod dwa następne. Stowarzyszenie korzysta z dofinansowań, pozyskuje sponsorów. Oczywiście jesteśmy zrzeszeni w PZT. Na kortach w sezonie wiosenno-letnim corocznie odbywają się zorganizowane zajęcia tenisowe dla dzieci i młodzieży. Oprócz szkolenia najmłodszych grywają tu również dorośli amatorzy i miłośnicy tenisa, dla których organizujemy rozgrywki wewnętrzne oraz turnieje. Latem 2020r. odbyły się w Parczówku Letnie Mistrzostwa Województwa Łódzkiego kadetów. Od wielu lat jesteśmy też organizatorem turnieju Tenis10 pod nazwą Szumi Winter Cup, który patronatem objął Kamil Majchrzak. Kilkakrotnie współorganizowaliśmy z Jerzym Janowiczem przy Jerzyk Cup – dodaje.", "W klubie, i to od samego początku, nie zapomina się też o szkoleniu. – Już od września 2009 roku rozpoczęliśmy współpracę z Zespołem Szkół Prywatnych w Opocznie. Ma ona na celu propagowanie dyscypliny. Wspomniana placówka posiada klasy o profilu sportowym, w których uwzględnione jest szkolenie tenisa. Dla tych, którzy kochają biały sport jesteśmy zawsze otwarci. Tym bardziej, że w okolicy nie ma zbyt wielu innych obiektów tenisowych – kończy Zbigniew Wereszka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković przegrał apelację. Nie zagra w Australian Open 2022!", "date": "\n\t\t\t\t\t\t\t\t\t\t17 stycznia, 2022\t\t\t\t\t", "text": ["Decyzja po długiej rozprawie", "Decyzja zapadła po długiej rozprawie, w trakcie której prawnicy tenisisty przedstawili wszystkie dowody świadczące, że ich klient powinien otrzymać wizę i zgodę na grę w turnieju.", "Australijski sąd nie miał jednak wątpliwości. Decyzja ministra ds. imigracji Alexa Hawke’a o cofnięciu Djokoviciowi wizy została podtrzymana. Tym samym tenisista przegrał apelację i ma zostać deportowany z Australii.", "Deportacja wiąże się również z trzyletnim zakazem powrotu do Australii. Oznaczać to może nawet, że 34-letni obecnie Novak Djoković już nigdy więcej nie zagra w Australian Open.", "– Jestem bardzo rozczarowany orzeczeniem sądu o oddaleniu mojego wniosku o kontrolę sądową decyzji ministra i anulowaniu mojej wizy, co oznacza, że ​​nie mogę zostać w Australii i uczestniczyć w Australian Open. Szanuję orzeczenie Trybunału i będę współpracował z odpowiednimi władzami w związku z moim wyjazdem z kraju – powiedział Novak Djoković.", "Lider rankingu ATP już opuścił Australię. Jak podała agencja AFP, Novak Djoković wyleciał samolotem linii Emirates do Dubaju. Było to w niedzielę o godzinie 12.40 polskiego czasu.", "Głos w sprawie Djokovicia zabrało w niedzielę Stowarzyszenie Tenisistów Profesjonalnych. Władze ATP uważają, że nieobecność Serba w turnieju jest porażką dla tenisa. Zalecają również, by szczepić się na COVID-19.", "– Dzisiejsza decyzja o podtrzymaniu anulowania wizy australijskiej Novaka Djokovicia oznacza koniec serii godnych ubolewania wydarzeń. Docelowo muszą być respektowane decyzje organów prawnych w sprawach zdrowia publicznego. Potrzeba więcej czasu, aby podsumować fakty i wyciągnąć wnioski z tej sytuacji. Niezależnie od tego, w jaki sposób udało się osiągnąć ten punkt, Novak jest jednym z największych mistrzów naszego sportu, a jego nieobecność w Australian Open to porażka dla tenisa. Wiemy, jak burzliwe były ostatnie dni dla Novaka i jak bardzo chciał obronić tytuł w Melbourne. Życzymy mu wszystkiego dobrego i czekamy na jego powrót na kort. ATP nadal zdecydowanie zaleca szczepienia wszystkim graczom – czytamy w oświadczeniu ATP", "Miejsce Djokovicia w głównej drabince Australian Open 2022 zajął Włoch Salvatore Caruso (150. ATP).", "Serbski tenisista chciał w Melbourne powalczyć o 10 w karierze tytuł mistrza Australian Open w grze pojedynczej i swój 21 tytuł wielkoszlemowy w singlu. Gdyby wystąpił i wygrał – byłby wśród tenisistów samodzielnym liderem klasyfikacji wszechczasów w liczbie zdobytych tytułów wielkoszlemowych.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Elite Sport Club Mierzyn nie brakuje utalentowanej młodzieży", "date": "\n\t\t\t\t\t\t\t\t\t\t10 kwietnia, 2021\t\t\t\t\t", "text": ["Julia Kołodziejska, Matylda Czugalińska i Ewangelina Penkevych grały w zespole, który w ubiegłym roku w mistrzostwach Polski do lat 12 zajął piąte miejsce. – Julia rywalizuje obecnie w kategorii do lat 14. W młodziczkach zajmuje aktualnie 30. miejsce. Ma świetny forhend i jest bardzo dobrym strategiem podczas gry – chwali podopieczną trener Tomasz Nowiński.", "Bardzo dobrze rokującą tenisistką jest również Matylda. To dziewczyna, która wykorzystuje każdą minutę treningu. Świetnie gra przy siatce i ma bardzo dobrą pracę nóg. Pełna entuzjazmu, potrafiąca wykończyć akcję super bekhendem. Bardzo dobrze odnajduję się też w deblu.", "Pod okiem Tomasza Nowińskiego trenują również nieco młodsi, Asia Antosiewicz, Zuzia Strauss i Kuba Sumisławski. – Asia jest również prowadzona przez swoją siostrę Hanię Antosiewicz, która rozpoczyna swoją trenerską przygodę. Od stycznia zaczęła grę w skrzatkach. Zuzia z kolei regularnie rywalizuje w turniejach Tenis10. Z tego grona najwięcej sukcesów na swoim koncie ma Kuba, który uzbierał już ponad 50 pucharów – wylicza szkoleniowiec klubu z Mierzyna.", "Młodzi gracze Elite Sport Club, co warte podkreślenia, świetnie sobie radzą także poza kortem. – Ja lubię malować, bo to mnie uspokaja. Uczęszczam nawet na specjalne zajęcia, na których mogę nie tylko się wyciszyć, ale też porozmawiać z innymi znajomymi, spoza tenisa i szkoły. Chodzę również na zajęcia mentalne, które pomagają mi zarówno w tenisie jak i w życiu codziennym. Czas wolny najczęściej wykorzystuję na odpoczynek. Lubię też słuchać muzyki – mówi Julia Kołodziejska.", "– Do szkoły chodzę chętnie, ale nie lubię się uczyć do sprawdzianów, które są trochę stresujące. Tak w szkole, jak i na korcie staram się jednak zawsze dać z siebie wszystko. Moim ulubionym przedmiotem jest geografia – mówi 12-latka. – Gra w tenisa jest dla mnie czymś więcej niż tylko pasją i wiążę z tym sportem swoją przyszłość. Chciałabym zostać jedną z najlepszych tenisistek na świecie, a jak już skończę karierę to mogłabym zostać fizjoterapeutką – zdradza Julia.", "Tenis bardzo poważnie traktuje również Matylda Czugalińska (obecnie reprezentuje Fundacja SKT Promasters). – To moja największa pasja. Nawet nie potrafię sobie wyobrazić, co bym robiła i czym się zajmowała, gdyby nie ten sport. Gram od czterech lat i pewnie jak każda młoda tenisistka marzę o sukcesach na skalę światową, choć zdaję sobie sprawę, że łatwe to nie będzie. Bardziej widzę siebie jako trenerkę – mówi Matylda, która uczęszcza także na spotkania z psychologiem sportu.", "– Wolny czas? Nie jest go zbyt dużo. Po szkole wychodzę na trening i wątpię żeby w najbliższym czasie to się miało zmienić. Co do nauki, to potrafię przesiedzieć nad książkami, ale nie ukrywam, że fanką uczenia się nie jestem. Najlepiej czuję się oczywiście na lekcjach wychowania fizycznego, ale też nieźle sobie radzę z matematyką. Z wszystkich przedmiotów najbardziej lubię jednak biologię – podkreśla młoda zawodniczka.", "W bardzo podobnym tonie wypowiada się jej rówieśniczka oraz koleżanka z drużyny, Ewangelina Penkevych (obecnie reprezentuje Fundacja SKT Promasters). – Tenis to moje największe hobby i na inne zainteresowania nie mam już nawet czasu. Kiedy mam wolną chwile, to odpoczywam, by być w pełni sił… na kolejny trening. Nie wiem, co będę robić w przyszłości, ale na pewno będzie to miało coś wspólnego z tenisem – podkreśla 12-latka.", "– Nie wyobrażam sobie zresztą, aby mogło być inaczej. Kiedyś tenis był dla mnie tylko zabawą, ale teraz to już zdecydowanie coś więcej. Tenis traktuję jak… pracę. Dzień bez wizyty na korcie jest dla mnie dniem straconym. Tak jak moje koleżanki grę łączę z nauką. Uczyć się lubię, a najwięcej przyjemności sprawiają mi lekcje języka niemieckiego – dodaje.", "A co na temat tenisa myślą młodsi wychowankowie Elite Sport Club? – Lubię spędzać czas na korcie, ale chętnie gram też w koszykówkę. Poza tym lubię rysować i przerabiać zdjęcia. Chodzę też na motorykę i basen. W wolnym czasie najchętniej spotykam się z koleżankami, wychodzę na boisko lub na rower. Ogólnie jak jest tylko taka możliwość, to spędzam czas na świeżym powietrzu – mówi Zuzia Strauss.", "– W szkole najbardziej lubię matematykę. Chętnie uczę się także języków obcych, niemieckiego oraz angielskiego. Szkołę zresztą bardzo lubię, ponieważ dowiaduje się tam wielu ciekawych rzeczy. Moim ulubionym bohaterem jest Harry Potter, którego przygody poznałam czytając kolejne części książki. Kim chciałabym zostać w przyszłości? Informatykiem albo… tenisistką. Tenis sprawia mi dużo przyjemności. Sama rywalizacja jest bardzo fajna, choć nie zawsze się wygrywa – dodaje. ", "O białym sporcie bardzo poważnie myśli już także o rok starsza Asia Antosiewicz. – Bardzo lubię tenis i wszystko to, co jest z nim związane. Dla mnie to także forma spędzania czasu w rodzinnym gronie, bo gram razem z rodzicami i siostrą, z którą również trenuję. Nie ukrywam, że chciałabym swoją przyszłość połączyć właśnie z tym sportem. Na to zresztą teraz pracuję – mówi 10-latka, która lubi również śpiewać.", " – A także układać klocki i spotykać się z koleżankami – dodaje. – Lubię także poznawać nowe koleżanki i kolegów oraz uczyć się nowych rzeczy. W szkole najchętniej uczęszczam na lekcje języka angielskiego oraz wychowania fizycznego – przyznaje Asia.", "Kuba Sumisławski, tak jak chyba każdy chłopiec, interesuje się nie tylko tenisem, ale także piłką nożną. – Bardzo lubię również czytać książki. Samodzielnie przeczytałem ich już przeszło trzydzieści. Moją ulubioną serią są „Opowieści z Narni”. W wolnym czasie uczę się grać na klarnecie, a w planach mam również naukę gry na pianinie. Wiosną i latem bardzo chętnie jeżdżę na hulajnodze, a w zimie na nartach – wylicza 9-latek.", "–  Poza tenisem, trenuję jeszcze piłkę nożną w Szkolnym Klubie Sportowym. Jestem nawet reprezentantem szkoły. Śpiewam też w chórku dziecięcym – dodaje Kuba, który nie ma żadnych problemów z nauką. – Biorę udział w konkursach ogólnopolskich z matematyki i języka angielskiego – zdradza. A gdzie w tym wszystkim tenis? – Trenuję od 5 roku życia. Brałem udział już w wielu turniejach. Wygrałem 117 pojedynków i na półkach nie mam już miejsca na kolejne puchary – śmieje się zawodnik Elite Sport Club.", "– Tenis jest moją największą pasją. Uwielbiam trenować, grać sparingi ze starszymi kolegami i brać udział w turniejach. Tenis zawsze stawiam na pierwszym miejscu. Moim marzeniem jest zostać zawodowym tenisistą i odnieść zwycięstwo we wszystkich czterech turniejach wielkoszlemowych. A jak już skończę karierę zawodniczą, to zostanę sędzią międzynarodowym lub założę akademię i będę trenerem – kończy Kuba. Jak zatem widać młodzież ma jasno sprecyzowane życiowe plany…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polscy juniorzy z coraz lepszymi wynikami", "date": "\n\t\t\t\t\t\t\t\t\t\t21 marca, 2021\t\t\t\t\t", "text": [": Tomasz Dobiecki", "Pieczkowski i Pieczonka byli na Dominikanie rozstawieni z numerem czwartym, a po tytuł sięgnęli pokonując w finale brytyjski duet Lui Maxted i William Nolan (nr 2.) 2:6, 6:2, 10-8. W tym meczu utalentowani Polacy stracili dopiero drugiego seta w czterech rozegranych pojedynkach.", "W singlu obaj ponieśli porażki w pierwszej rundzie, podobnie jak Marcel Kamrowski i Karol Tomański, który wcześniej przebił się zwycięsko przez eliminacje. Do drugiej rundy dotarł za to Borys Zgoła, który z Tomańskim osiągnął tam też półfinał w grze podwójnej.", "Wierzymy, że nasi młodzi zawodnicy szybko pójdą w ślady swoich nieco bardziej doświadczonych już kolegów, choćby Mikołaja Lorensa, który przed rokiem wystąpił w wielkoszlemowym finale Australian Open w deblu juniorów (z Łotyszem Karlisem Ozolinsem).", "19-letni Mikołaj coraz odważniej próbuje swoich sił w gronie seniorów. W Egipcie dotarł (już po raz drugi w tym sezonie) do ćwierćfinału turnieju rangi ITF M15 (pula nagród 15 tys. dol.), pokonując Holendra Nielsena Viskera 7:5, 6:4 i Bośniaka Aldina Setkicia 6:4, 6:4. W ćwierćfinale przegrał z Tajwańczykiem Yu Hsiou Hsu 1:6, 6:7 (4-7), sklasyfikowanym na początku piątej setki rankingu ATP Tour.", "Również do ćwierćfinału, ale w turnieju ITF W15 w Bratysławie (z pulą nagród 15 tys. dol.) dotarła Weronika Baszak, ubiegłoroczna finalistka juniorskiego Australian Open w singlu. Powrót do Touru po blisko miesięcznej przerwie okazał się jednak dość pechowy, bo musiała oddać walkowerem Słowaczce Katarinie Kuzmovej mecz 1/4 finału wskutek pozytywnego wyniku testu antygenowego na COVID-19.", "Wcześniej wygrała tam ze Słowaczką Terezą Mihalikovą 6:2, 6:2 i Belgijką Kimberley Zimmermann 5:3 (przeciwniczka skreczowała). W deblu Weronika i Kuzmova pokonały Słowaczki Eszter Meri i Sofię Milatovą 6:3, 6:4, ale musiały poddać bez walki ćwierćfinał Słowence Ninie Potocnik i Chorwatce Ivie Primorac.", "W gronie seniorów w mijającym tygodniu mogliśmy odnotować starty Polaków w turnieju ATP Tour w Dubaju (pula nagród 2,048 mln dol.), gdzie rozstawiony z numerem 13. Hubert Hurkacz wyeliminował w drugiej rundzie Francuza Richarda Gasqueta 6:3, 6:4. Ale w 1/8 finału przegrał z Kanadyjczykiem Denisem Shapovalovem 4:6, 3:6. Natomiast razem z Włochem Jannikiem Sinnerem odpadł w ćwierćfinale debla, po porażce z Chorwatem Ivanem Dodigiem i Słowakiem Filipem Polaskiem (nr 4.) 6:3, 6:7 (4-7), 2-10.", "W tej samej fazie występ w Dubaju zakończył Łukasz Kubot z Holendrem Wesleyem Koolhofem (nr 3.), którzy musieli uznać wyższość Niemców Kevina Krawietza i Jana-Lennarda Struffa 7:5, 3:6, 3-10.", "Również do ćwierćfinału, w turnieju WTA Tour w Monterrey (pula nagród 235 23o dol.), dotarły Katarzyna Piter i Paula Kania-Choduń, pokonane w tej fazie przez Hiszpankę Larę Arruabarrenę i Australijkę Ellen Perez (nr 4.) 7:6 (7-4), 6:4. Eliminacji singla nie przeszła Katarzyna Kawa, przegrywając z Ukrainką Lesią Curenko 4:6, 3:6.", "W tym tygodniu dowiedzieliśmy się, że w meczu Billie Jean King Cup (dawniej Fed Cup) Polska – Brazylia w Bytomiu (16-17 kwietnia) nie wystąpią pierwsze rakiety obydwu krajów – Iga Świątek i Beatriz Haddad Maia, obie skupiają się na indywidualnych startach w Tourze.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Finały Kacpra Żuka i Urszuli Radwańskiej", "date": "\n\t\t\t\t\t\t\t\t\t\t14 marca, 2021\t\t\t\t\t", "text": [": Tomasz Dobiecki", "Kacper udał się do Rosji tuż po udanym występie w meczu Pucharu Davisa w Kaliszu, wygranym przez Polaków z ekipą Salwadoru 3:1 – tam zdobył pierwszy punkt dla gospodarzy w singlu. W Sankt Petersburgu zawodnik LOTOS PZT Team był w drabince rozstawiony z numerem szóstym. Po tym występie odnotuje kolejny spory awans – tym razem o 17 lokat – i wskoczy na najwyższą pozycję w dotychczasowej karierze, czyli na 216. miejsce w rankingu ATP Tour.", "– Na pewno szkoda, że dzisiaj nie wygrałem finału, ale cieszy mnie moja dobra gra w całym turnieju i to, że obecny ranking pozwala mi na regularne starty w challengerach. Osiągam w nich coraz lepsze wyniki, więc udaje mi się dzięki temu co chwila poprawiać aktualny ranking. Moim celem jest to, żebym mógł wystąpić w eliminacjach wszystkich trzech pozostałych turniejów Wielkiego Szlema w tym sezonie. Obecna pozycja praktycznie już daje mi miejsce w kwalifikacjach do Roland Garros czy Wimbledonu. Bardzo chciałbym ten rok zakończyć co najmniej z jedynką przed nazwiskiem w rankingu, a być może uda mi się zadebiutować w jakiejś wielkoszlemowej drabince – powiedział Żuk.", "W drodze do finału stracił tylko jednego seta, pokonując kolejno: Holendra Igora Sijslinga 6:4, 6:3, Belga Zizou Bergsema 1:6, 6:4, 6:3, Amerykanina Jacka Socka 6:3, 6:2 i Czecha Jiriego Leheckę 7:6 (9-7), 6:3. Na szczególną uwagę zasługuje fakt, że wygrał w ćwierćfinale z bardzo doświadczonym Sockiem, który kilka lat temu był na ósmym miejscu na świecie w rankingu ATP Tour.", "– Tacy rywale zawsze są dużym wyzwaniem, bo wiadomo, że są niesamowicie ograni w Tourze i mają spory dorobek. Takie zwycięstwo zawsze cieszy, nawet jeśli obecnie są niżej w rankingu przez kontuzje czy z innych powodów. W tym roku już udało mi się wygrać z kilkoma dobrymi zawodnikami, a najważniejsze jest to, że regularnie osiągam dobre wyniki w challengerach. Od stycznia były to już trzy ćwierćfinały, a tutaj mój pierwszy finał, co dodaje mi pewności siebie. Wierzę, że w kolejnym finale zwyciężę. Mam też za sobą debiut w turnieju ATP, więc liczę, że niedługo znowu się do takiej imprezy dostanę, jeśli nie na podstawie rankingu, to chociaż po przejściu eliminacji – dodał zawodnik LOTOS PZT Team.", "Kacper w styczniu zadebiutował w imprezie ATP Tour 250 w Antayi, gdzie odpadł w pierwszej rundzie. Później osiągnął ćwierćfinały w challengerach we Francji – w Quimper i Cherbourgu oraz w kazachskim Nur-Sułtan, skąd udał się do Kalisza.", "Udane występy w tym sezonie kontynuuje również Urszula Radwańska, która w styczniu wróciła na korty po kilkumiesięcznej przerwie spowodowanej kontuzją i operacją. Pod koniec lutego krakowianka triumfowała w turnieju ITF w Moskwie (pula nagród 25 tys. dol.), a teraz była bliska powtórzenia tego wyniku w imprezie tej samej rangi w Kazaniu. Na drodze do drugiego z rzędu tytułu stanęła rywalka, którą pokonała w decydującym meczu przed dwoma tygodniami.", "Tym razem z sukcesu mogła się cieszyć Białorusinką Julia Hatouką, która pokonała Polkę 7:6 (8-6), 4:6, 6:4, chociaż w trzecim secie przegrywała już 0:3. Ich poprzedni pojedynek również rozstrzygnął się w trzech partiach.", "W drodze do finału młodsza z sióstr Radwańskich oddała przeciwniczkom tylko jednego seta, pokonując kolejno: Niemkę Vivian Heisen 6:2, 7:5 oraz trzy Rosjanki Erikę Andriejewą 6:1, 6:4, Alinę Szarajewą 7:5, 6:4 i Anastazję Tichonową 6:1, 4:6, 6:4. Kolejny start Urszuli czeka nas jeszcze w tym miesiącu, w turnieju ITF 25 w Dubaju.", "Półfinał debla w challengerze ATP w Bielli (pula nagród 44,82 tys. euro) osiągnęli Szymon Walków i Jan Zieliński. Obaj zawodnicy LOTOS PZT Team do Włoch udali się wprost ze zgrupowania daviscupowej reprezentacji w Kaliszu Arenie, gdzie Zieliński zdobył w parze z Łukaszem Kubotem zwycięski punkt w meczu z Salwadorem.", "W Bielli duet Walków-Zieliński przegrał walkę o miejsce w finale z najwyżej rozstawionym ukraińskim deblem Denis Mołczanow i Serhij Stachowski 6:7 (4-7), 6:7 (5-7).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rafał Paluch: Mamy świetne warunki do gry i w pełni to wykorzystujemy", "date": "\n\t\t\t\t\t\t\t\t\t\t26 marca, 2021\t\t\t\t\t", "text": ["– Bardzo dokładnie, ponieważ z Redeco jestem związany od samego początku i byłem przy jego powstawaniu. Początkowo pracowałem jako trener, ale od pewnego czasu, od dwóch trzech lat, skupiam się już przede wszystkim na zarządzaniu obiektem i klubem. Od początku naszej działalności założyliśmy sobie cztery podstawowe cele. Były to działalność komercyjna, szkolenie dzieci i młodzieży, wsparcie wyczynowych zawodników, a także organizacja imprez. I tego trzymamy się do dzisiaj.", "– Mamy piękny, nowoczesny obiekt, który naprawdę robi wrażenie. Dysponujemy trzema kortami  z nawierzchnią typu hard court w hali oraz czterema kortami ceglanymi. Na okres zimowy trzy z nich są zadaszane. Warunki do gry, i to przez cały rok, są więc znakomite. Wykorzystujemy to organizującwiele ciekawych turniejów międzynarodowych i ogólnopolskich. Byliśmy przez kilka lat ośrodkiem szkolenia centralnego. Swego czasu prowadziliśmy też bardzo rozbudowaną Amatorską Ligę Redeco. Mówię o niej w czasie przeszłym, ponieważ od pewnego czasu zmieniliśmy jej formułę. Obecne turnieje amatorskie, a jest ich naprawdę sporo, organizowane są jednego dnia. Bo też takie jest zapotrzebowanie ze strony grających. To swego rodzaju znak czasów, w których wszyscy się gdzieś spieszymy…", "– I tak jest do tej pory. Obiekty od samego początku były przystosowane dla osób z niepełnosprawnościami. Mamy windę i specjalne pomieszczenia, z których mogą oni skorzystać. Ja sam przez pewien czas byłem trenerem reprezentacji Polski kobiet i mężczyzn w tenisie na wózkach. Z tą drugą wywalczyliśmy brązowy medal drużynowych mistrzostw świata. Od wielu lat corocznie organizowany jest również u nas turniej międzynarodowy ITF wysokiej 2 rangi do rankingu światowego.", "– W tej chwili to już zawodnik światowego formatu, najwyżej notowany polski tenisista w rankingu ATP. I na co dzień trenuje przede wszystkim na Florydzie. Jak tylko jednak przyjeżdża do Wrocławia, to przychodzi do nas potrenować. Naszymi zawodnikami są także m.in. Szymon Walków oraz Weronika Baszak. W sumie w klubie mamy ok. 20-30 zrzeszonych zawodników w różnych kategoriach wiekowych. Do tego należy jeszcze dodać ok. 80 młodych zawodników trenujących w naszej szkółce.", "– Bezpośredni kontakt ze znanym i utytułowanym już zawodnikami jest bardzo istotny. Dlatego nie ma u nas czegoś takiego jak zamknięte treningi i nasi adepci z tego korzystają. Nie tylko zresztą oni. Pamiętam sytuację, kiedy Hubert Hurkacz przyjechał do nas trenować przez Roland Garrosem. Wówczas nasza trybuna była niemal całkowicie wypełniona, bo sporo osób grających w tenisa amatorsko, także chciało zobaczyć najlepszego polskiego zawodnika na żywo.", "– Ciągnie, ale nie można łapać dwóch srok za ogon. Trudno połączyć prowadzenie zajęć z pracą biurową. Szkoleniowcem trzeba być w pełnym wymiarze czasu. Oczywiście, jak chce się to robić dobrze. Dlatego w pewnym momencie musiałem wybrać. Moim zawodnikiem był m.in. Szymon Walków, z którym niejako na zakończenie współpracy zdobyliśmy złote medale w singlu i w deblu w mistrzostwach Polski do lat 23. Z rocznika Szymona mieliśmy zresztą więcej utalentowanych graczy, z którymi zdobyliśmy wiele medali mistrzostw kraju, w tym złoto w drużynie. Z tej grupy został jednak tylko Szymon. Część wyjechała studiować i grać do Stanów, a część postanowiła skupić się na innych sprawach niż tenis. ", "– Patrząc na wyniki uzyskiwane w rozgrywkach juniorskich, obie mają porównywalne sukcesy. Weronika przecież nie tylko awansowała do finału wielkoszlemowego Australian Open, ale też wygrała sporo turniejów ITF. Dzięki temu wspięła się na dziewiąte miejsce w światowym rankingu do lat 18. Porównując obie zawodniczki trzeba też pamiętać, że każda z nich wybrała nieco inną tenisową drogę. Iga szybko zaczęła uczestniczyć w turniejach zawodowych, Weronika dopiero teraz zdecydowała się na ten krok. Najbliższe dwa, trzy lata pokażą zatem, na co ją może być stać.", "– Jest sporo uzdolnionych zawodników. I nie mówię w tym przypadku tylko o naszym klubie. U nas przecież trenują nie tylko nasi gracze. Jest chyba jednak za wcześnie, aby w tym przypadku mówić o konkretnych nazwiskach.", "– Z doświadczenia wiem, że każdy sukces polskiego tenisisty powoduje mniejszy lub większy boom na naszą dyscyplinę sportu. Tak było w przypadku Agnieszki Radwańskiej czy nawet Jerzego Janowicza. Nie inaczej pewnie będzie w przypadku Igi. Jej sukces jest jednak stosunkowo świeży, a do tego przykryła go pandemia. O tym, czy jej wygrana w Paryżu przełoży się na większą liczbę osób na kortach przekonamy się zapewne dopiero za kilka miesięcy. Oby tak było.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pierwszy finał Daniela Michalskiego w 2021 roku", "date": "\n\t\t\t\t\t\t\t\t\t\t28 marca, 2021\t\t\t\t\t", "text": [": Tomasz Dobiecki", "Dwa pierwsze zwycięstwa w imprezach ITF Michalski odniósł w 2019 roku w dwóch turniejach tej samej rangi w Kairze, rozgrywanych na kortach ziemnych. W deblu triumfował już czterokrotnie.", "W Antalyi Daniel odnotował udany powrót na ziemną nawierzchnię, po słabszych występach na twardych kortach od początku sezonu. Wierzymy, że to zapowiedź jego kolejnych sukcesów w tym roku.", "W pierwszych dwóch meczach w Turcji stracił po jednym secie, zanim pokonał Węgra Petera Makka 6:1, 5:7, 7:6 (7-5) i Holendra Deneya Wassermanna 6:4, 2:6, 6:3. Potem w ćwierćfinale wygrał pewnie z Uzbekiem Sanjarą Fajcjewem 6:2, 6:3, a awans do finału dało mu zwycięstwo nad Ukraińcem Georgijem Krawczenką 6:4, 7:5.", "Natomiast w grze podwójnej zawodnik LOTOS PZT Team wystartował z Mołdawianinem Aleksandrem Cozbinowem (nr 2.), ale odpadli w ćwierćfinale. Daniel pozostanie w tureckim kurorcie na kolejny turniej rozgrywany w przyszłym tygodniu.", "Na starcie turnieju ITF 15 w egipskim Szarm el-Szejk (pula nagród 15 tys. dol.) stanęła za to dwójka Polaków. Paweł Ciaś w ostatniej chwili dostał od organizatorów “dziką kartę” i dotarł tam do ćwierćfinału, w którym przegrał z rozstawionym z numerem ósmym Japończykiem Makoto Ochim 6:7 (5-7), 2:6.", "Wcześniej, w pierwszej rundzie, Ochi wyeliminował 6:3, 6:0 Mikołaja Lorensa (LOTOS PZT Team), który w ubiegłym tygodniu w tej samej miejscowości dotarł do ćwierćfinału.", "Półfinał challengera ATP w Lugano (pula nagród 44,82 tys. euro) osiągnął debel Szymon Walków i Jan Zieliński. Zawodników LOTOS PZT Team zatrzymali w tej fazie Ukraińcy Denis Molczanow i Serhij Stachowski (nr 4.), rozstrzygając na swoją stronę losy meczu w super tie-breaku 10-4.", "Na twardych kortach w Miami rozgrywane są imprezy rangi WTA 1000 i ATP 1000. W rywalizacji kobiet w trzeciej  rundzie (w pierwszej miała “wolny los”) występ zakończyła Iga Światek, rozstawiona z numerem 15. Polka przegrała nieoczekiwanie w sobotę 4:6, 6:2, 2:6 z Chorwatką Aną Konjuh (zajmuje obecnie po kontuzji 338. pozycję w rankingu WTA Tour).", "Parę deblową Świątek stworzyła ze znaną Amerykanką Bethanie Mattek-Sands. Rozpoczęły występ od zwycięstwa nad Rosjanką Anną Blinkową i Rumunką Moniką Niculescu 6:0, 6:1, a w niedzielę wieczorem spotkają się z Chinkami Yifan Xu i Shuai Zhang (nr 6.).", "W drugiej rundzie singla odpadła Magda Linette, która w USA wróciła do gry po kontuzji i operacji kolana. Przegrała w niej z zajmującą 18. miejsce na świecie Brytyjką Johanną Kontą 4:6, 5:7. Wcześniej pokonała Amerykankę Robin Montgomery 6:1, 3:6, 6:0.", "Katarzyna Kawa wystartowała w Miami w eliminacjach singla, ale poniosła porażkę ze Słowaczką Anną Karoliną Schmiedlovą 4:6, 3:6.", "Natomiast w drabinkach turnieju ATP 1000 w Miami znalazło się dwóch Polaków. Hubert Hurkacz, rozstawiony z numerem 26., miał na otwarcie “wolny los”, a w drugiej rundzie ograł w sobotę Amerykanina Denisa Kudlę 7:6 (7-5), 6:4. Kolejnym jego rywalem będzie w poniedziałek Kanadyjczyk Denis Shapovalov, obecnie 11. na świecie.", "W grze podwójnej Hurkacz z Kanadyjczykiem Felixem Augerem-Aliassime pokonali Belga Sandera Gille’a i Jorana Vliegena 6:4, 6:3. W drugiej rundzie na ich drodze staną w niedzielę wieczorem Chorwat Ivan Dodig i Słowak Filip Polasek (nr 4.).", "Z imprezą pożegnali się natomiast szybko Łukasz Kubot i Holender Wesley Koolhof (nr 6.), którzy nieoczekiwanie przegrali w pierwszym meczu z Rosjanami Karenem Chaczanowem i Andriejem Rubliewem 4:6, 2:6.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Błonia Kraków: Konsekwentna praca przyniosła sportowe sukcesy", "date": "\n\t\t\t\t\t\t\t\t\t\t29 marca, 2021\t\t\t\t\t", "text": ["Klub powstał w wyniku połączenia dwóch współpracujących wcześniej ze sobą firm: MM-Sport prowadzonej przez Macieja i Mariana Maciantowicza oraz Szkoły Tenisowej Mazi prowadzonej przez Michała Sadzika i Matyldę Gromnicką-Sadzik. – Od początku, czyli od 2007 roku, głównym założeniem funkcjonowania klubu było masowe, grupowe i głównie rekreacyjne szkolenie dzieci oraz młodzieży. Ono też jest osią naszej działalności do dzisiaj. Konsekwentna, całosezonowa praca z najmłodszymi, turnieje, obozy, pikniki tenisowe przynoszą efekty, które najlepiej widać z perspektywy czasu – uważa Michał Sadzik.", "– Dorośli już, nasi byli podopieczni wracają na korty aby spędzać na nich wolny czas z rodzinami. Część z nich pozostaje przy tenisie w charakterze animatorów czy instruktorów, uzupełniając szeregi klubowej kadry. Zapisujemy już do sekcji najmłodszych, czyli 5-latków. Często się zdarza, że ich rodzice z rozrzewnieniem wspominają „w tej szkółce tenisowej zaczynałem” – dodaje. Taka działalność, propagująca tenis wśród najmłodszych, prędzej czy później musiała przynieść też efekty czysto sportowe. I klub ma się czym pochwalić, bo chłopcy z rocznika 2008 są kadrowiczami i reprezentantami kraju. W tym roku zdobyli też tytuł drużynowych wicemistrzów Polski.", "W zespole, który sięgnął po srebrny medal grali Janek Sadzik, Kuba Tryjański, Antoni Kasperski, Patryk Kowal, Szymon Podczaszy i Alex Hogg. – Chłopcy w turnieju finałowym, który we wrześniu odbył się na kortach krakowskiej Olszy, walczyli jak lwy. W finale ulegli jednak STT Fakro Nowy Sącz. Przy remisie 3:3 decydowała jednak różnica gemów! To najlepiej świadczy o tym, jak bardzo był to wyrównany pojedynek – wspomina Michał Sadzik. – Dodatkowo Antek Kasperski został w tym sezonie deblowym halowym mistrzem Polski, a Janek Sadzik z Kubą Tryjańskim byli srebrną parą deblową z mistrzostw Polski z hali i z lata. Janek dołożył jeszcze brązowy medal w singlu z letnich mistrzostw kraju – dodaje.", "Sportowe sukcesy nie są jednak tylko domeną chłopców. – Na korcie często humor psuje im nasz dziewczęcy rodzynek wśród wyczynowców, czyli Emilka Michta. Jest ich rówieśniczką i wynikami, a także siłą gry nie ustępuje kolegom na krok – zapewnia z uśmiechem Michał Sadzik. Wymienieni zawodnicy, wspomagani przez starszych Augustyna Zygułę, Igora Struskiego i Kubę Palucha, w wyższej kategorii wywalczyli dziesiąte miejsce w Drużynowych Mistrzostwach Polski do lat 14.", "Dodajmy, że nad całością szkolenia od strony merytorycznej czuwają trenerzy i instruktorzy. – Są to Tomek Braniecki, Kamil Marczewski, Daria Stępień (Piskorz), Konrad Kuźmienko, Marta Jawor, Piotr Strama, Artur Szybowski, Patryk Falkowski, Gienadiy Korolov, Radek Żandarowski, Błażej Tondel i Igor Konieczny. Bez tych ludzi sukces klubu byłby niemożliwy. Mnie najbardziej cieszy to, że większość z nich jest związana z naszym klubem nieprzerwanie od wielu lat – kończy Michał Sadzik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Novak Djoković – dziecko wiecznej wojny", "date": "\n\t\t\t\t\t\t\t\t\t\t8 marca, 2021\t\t\t\t\t", "text": ["Marcin Bratkowski", "Pojawił się na wielkiej tenisowej scenie, kiedy klucze do serc kibiców były już rozdane. Większa część była w rękach szwajcarskiego gentlemana Rogera Federera, nieco mniejsza jego największego rywala, prostolinijnego Hiszpana Rafaela Nadala. Novak Djoković ze swoją wielką sportową klasą pojawił się w niewłaściwym miejscu i niewłaściwym czasie. Z wielkim prawdopodobieństwem zakończy karierę jako najwybitniejszy zawodnik w historii. Już dziś pod względem liczby wielkoszlemowych triumfów depcze po piętach dwóm wielkim rywalom, a jest od obu młodszy i mniej wyeksploatowany. Jednak najważniejszą dla siebie walkę od lat przegrywał.", "– Ma bolesną zadrę w sercu, bo chce by cały świat go kochał, a tak się nie dzieje – analizował John McEnroe, legendarny tenisista. Amerykański dziennikarz Ben Rothenberg szedł jeszcze dalej, twierdząc, że najmocniej wspierana przez kibiców trójka tenisistów na świecie to Federer, Nadal, i ten, który akurat gra przeciwko Djokoviciowi. Przez większość 2020 roku „Nole” zajmował się głównie wbijaniem kolejnych gwoździ do swojej wizerunkowej trumny, zaczynając od organizowania pokazowych turniejów tenisowych na Bałkanach, w trakcie których ignorował wszelkie reguły bezpieczeństwa epidemicznego, a później dokładając do tego kompletnie przypadkowe i ekstremalnie głupie uderzenie sędziny liniowej piłką, co kosztowało go przeszło ćwierć miliona dolarów w nagrodach i – prawdopodobnie – wielkoszlemowy tytuł US Open. Końcówkę sezonu miał już lepszą – na kortach Rolanda Garrosa zgodnie z przewidywaniami dotarł do finału, gdzie uległ królowi mączki, Rafaelowi Nadalowi. W kończącym sezon 2020 ATP Finals odpadł w półfinale, przegrywając dopiero z późniejszym zwycięzcą, Daniiłem Miedwiediewem, któremu zrewanżował się zresztą w finale tegorocznego Australian Open, wygrywając 18. tytuł wielkoszlemowy.", "Analizując dane z Google, Djoković jest najpopularniejszym tenisistą w siedmiu krajach: Serbii, Czarnogórze, Bośni i Hercegowinie, Chorwacji, Słowenii, Kosowie i Macedonii Północnej. Na Bałkanach to lokalny bohater, filantrop wspierający lokalne społeczności, którego fundacja zbudowała 43 przedszkola i wyszkoliła ponad 1500 nauczycieli. Serb miał 12 lat, kiedy przeżył naloty sił NATO, bombardujących jego rodzinny Belgrad. Trenował gdzie tylko mógł, odbijając tysiące razy piłkę o ściany zrujnowanego basenu. Nigdy nie porzucił marzenia o wielkoszlemowym tytule. O byciu największym. O pójściu w ślady Pete’a Samprasa, zwycięzcy Wimbledonu w 1993 roku – pierwszego wielkiego turnieju oglądanego przez małego „Nole”. Jego drogę do wielkości znakomicie pokazała Polka Zuzanna Szyszak w nagrodzonym m.in. na festiwalu w Palermo krótkometrażowym filmie animowanym „Ajde!”.", "– Brakuje mi słów po obejrzeniu „Ajde The Movie”. Ten film przywołał tyle wspomnień, że popłakałem się ze wzruszenia. Jestem zaszczycony tym dziełem sztuki. Zuzanno, zrobisz jeszcze wiele niesamowitych rzeczy w swoim życiu. Kawał dobrej roboty! – napisał po jego obejrzeniu sam Djoković. To był 2015 rok. W oczach kibiców był „tym trzecim”, ale miał spore grono niezwykle zaangażowanych i wiernych fanów, takich jak polska animatorka. Przez te pięć lat tak bardzo zależało mu na uwielbieniu tłumów, że większość całkowicie do siebie zniechęcił. Jak postawiony na głowie Faust: jest częścią tej siły, która wiecznie dobra pragnąc, wiecznie czyni zło. A wszystko zaczęło się od niezwykłego pokazu siły mentalnej, czyli finału US Open w 2015 roku. Tam Djoković zmierzył się z 23 tysiącami rywali. Jednym z nich był Roger Federer, resztę stanowili zachowujący się skandalicznie amerykańscy kibice. Serb zagrał genialnie. Wygrał. Dał pokaz absolutnie kosmicznego tenisa. – Kiedy krzyczeli „Roger, Roger!” wmawiałem sobie, że krzyczą „Novak, Novak!”. Czasami coś takiego daje mi dodatkowego kopa, ale szczerze mówiąc wolałbym mieć trybuny po swojej stronie – przyznawał tenisista.", "Po Serbie było doskonale widać, że brak wsparcia trybun nie jest mu w smak. Gorąca, bałkańska krew buzowała w nim, kiedy słyszał gwizdy pod swoim adresem, spowodowane tylko tym, że nie jest Federerem czy Nadalem. Przez lata to w sobie gromadził, aż wreszcie przestał sobie radzić z rolą wroga publicznego, którym stał się zanim tak naprawdę zrobił cokolwiek złego. Więc zaczął coraz bardziej wczuwać się w narzuconą rolę czarnego charakteru. W 2016 roku podczas ATP Finals w przypływie frustracji uderzył piłką w trybuny. Szczęśliwie trafił w puste krzesełko. Zapytany przez dziennikarza, czy nie boi się dyskwalifikacji, wyśmiał go, twierdząc, że równie dobrze mogą rozmawiać o tym, co by było, gdyby w hali spadł śnieg.", "W tym samym czasie coraz głośniej zrobiło się o wyznawanych przez niego pseudonaukowych teoriach. Współpracował z „duchowym guru” Pepe Imazem, urazy leczył końskim łożyskiem u kontrowersyjnej znachorki Marijany Novaković, dzielił się ze światem „mądrościami” dotyczącymi uzdrawiającej mocy bośniackich piramid słońca, czy o cząsteczkach wody reagujących na emocje. O ile zamieniając treningi na medytację zaszkodził wyłącznie swojej formie sportowej, o tyle jego działania od wybuchu pandemii koronawirusa były niebezpieczne dla szerokiego grona odbiorców. Nie przestrzegając zaleceń dotyczących izolacji społecznej zorganizował na Bałkanach pokazowe tenisowe turnieje Adria Cup. Kiedy pół świata siedziało zamknięte w domach, „Nole” i spółka nie tylko grali w tenisa, ale też balowali do białego rana. Efekt? Djoković, jego żona, Viktor Troicki, Borna Corić i Grigor Dimitrow złapali koronawirusa. – Nie pytajcie mnie już o moje głupie zachowania. On przebił wszystko – skomentował znany jako największy tenisowy badboy Nick Kyrgios.", "Można zaryzykować stwierdzenie, że gdyby nie wieloletnia walka z całym światem – i zdrowym rozsądkiem – tenisowe władze może spojrzałyby przez palce na kompletnie przypadkowe uderzenie piłką sędzi liniowej w meczu US Open. Po ostatnich koronawirusowych ekscesach Djokovicia ten wybryk był dla nich jak gwiazdka z nieba. Regulamin w jasny sposób pozwalał go zdyskwalifikować, co bez większego zastanowienia szefowie rozgrywek zrobili, korzystając z wymarzonej okazji do utarcia nosa krnąbrnemu zawodnikowi. A że przy okazji turniej medialnie stracił? Że o triumf bije się tylko grono młodych, wygłodniałych wilczków, bez wielkich gwiazd? Parafrazując Lorda Farquaada, głównego antagonistę z filmu „Shrek”, zdyskwalifikowanie Novaka było dla tenisowych decydentów „poświęceniem, na które są gotowi”.", "W US Open do momentu niefortunnego incydentu murowanym faworytem był oczywiście Djoković. Sam przez swoją głupotę stracił co najmniej ćwierć miliona dolarów, a gracze, którzy na niego stawiali u bukmacherów, też mocno dostali po kieszeni. W styczniowym Australian Open, mimo szokującego odpadnięcia z turnieju wielkoszlemowego w Nowym Jorku, według ekspertów z firm bukmacherskich powinien był wygrać i potwierdził to, zwyciężając w finale Daniiła Miedwiediewa 7:5, 6:2, 6:2. Do osiągnięć Federera i Nadal brakuje mu jeszcze tylko dwóch tytułów…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa: Polacy zagrają w barażach o Grupę Światową I", "date": "\n\t\t\t\t\t\t\t\t\t\t10 marca, 2021\t\t\t\t\t", "text": [": Tomasz Dobiecki", ".: Andrzej Szkocki", "– To dobre wieści i teraz mamy pewność, bo niby wygraliśmy w Kalisz Arenie, byliśmy wysoko w rankingu wśród drużyn grających w Grupie Światowej, ale do końca nie było wiadomo, czy przypadkiem nie czeka nas dodatkowy mecz w listopadzie. Trudno było samemu bawić się w liczenie, bo przez pandemię i wcześniejszą reformę Davis Cupa możliwe zmiany w rankingu drużyn narodowych były wielką niewiadomą – powiedział kaptan Fyrstenberg.", "Po reorganizacji formatu rozgrywek o Puchar Davisa wyznaczono w Grupie Światowej II 12 meczów, ale tylko dwa odbyły się w marcu, reszta zostanie rozegrana w połowie września. Na dodatek niedawno wprowadzono zmianę, że nie wszyscy, lecz tylko ośmiu najwyżej notowanych w rankingu narodowym ITF zwycięzców awansuje bezpośrednio do przyszłorocznych baraży o Grupę Światową I. Cztery najniżej sklasyfikowane zespoły", "zostaną we wrześniu rozlosowane w dwie pary i zagrają w listopadowych meczach “knock out”.", "– Cieszę się, że tego udało nam się uniknąć, bo listopad to koniec sezonu. Wtedy zwykle wszyscy są już mocno poobijani i myślą raczej o wyleczeniu urazów czy kontuzji, no i o odpoczynku przed okresem przygotowawczym do kolejnego sezonu, a nie grze w reprezentacji. Teraz wiemy, że do kolejnego spotkania w Pucharze Davisa mamy prawie cały rok, więc możemy spokojnie rozplanować przygotowania. Jedynie niewiadomą jest z kim zagramy, no i czy u siebie, czy na wyjeździe, ale to wyjaśni się na jesieni – dodał Fyrstenberg.", "Grupa Światowa I stanowi bezpośrednie zaplecze elity, rywalizującej o Srebrną Salaterę w finałowym turnieju w Madrycie. Występ w nim Polaków będzie możliwy najwcześniej w 2023 roku, oczywiście jeśli w przyszłym sezonie wygrają dwa spotkania, a także w wiosennych kwalifikacjach za dwa lata.", "– Ta reforma nie jest zbyt czytelna jeśli chodzi o niższe szczeble, dlatego ważne jest żebyśmy szybko awansowali do elity, bo wtedy będzie jasne gdzie i o co walczymy. Uważam, że mamy bardzo młodą i perspektywiczną drużynę, którą stać na grę w finałowym turnieju. szkoda, że te plany się nam przesunęły o rok przez pandemię. Ale cieszę się, że mogłem znów zagrać w reprezentacji i dorzuciliśmy zwycięski punkt w Kaliszu z Jankiem Zielińskim w deblu. Nie jestem już młodym zawodnikiem, ale wierzę, że zdrowie pozwoli mi jeszcze nie raz pomóc drużynie w powrocie do światowej czołówki Pucharu Davisa. Uważam, że tam jest nasze miejsce i mamy wystarczający potencja i siłę gry na występ w Madrycie – powiedział Łukasz Kubot.", "Kubot dołączył do reprezentacji na zgrupowaniu w Kaliszu w ostatniej chwili, w czwartek, czyli na dobę przed rozpoczęciem rywalizacji z Salwadorem. Dzień wcześniej odpadł w turnieju ATP w Rotterdamie. Zastąpił w składzie Szymona Walkowa (LOTOS PZT Team) i stworzył parę z Janem Zielińskim. W sobotę zdobyli decydujący punkt na 3:0. Wcześniej prowadzenie gospodarzom zapewnili Kacper Żuk i Kamil Majchrzak (obaj LOTOS PZT Team) w singlu. Już po rozstrzygnięciu losów spotkania debiut w kadrze odnotował Wojciech Marek (LOTOS PZT Team), ale przegrał z doświadczonym liderem ekipy z Salwadoru – Marcelo Arevalo.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "HMP w Bydgoszczy: Rutkowska i Kielan z tytułami", "date": "\n\t\t\t\t\t\t\t\t\t\t14 marca, 2021\t\t\t\t\t", "text": [": Tomasz Dobiecki", "Obydwa niedzielne finały rozgrywano jednocześnie, na dwóch kortach. Szybciej poznaliśmy nową mistrzynię, bowiem rozstawiona z numerem czwartym Rutkowska pokonała Karolinę Jaśkiewicz (UKS Omega Smolec, nr 8.) 6:2, 6:4. Mecz trwał niewiele pond godzinę.", "Dzień wcześniej obie finalistki singla zmierzyły się w meczu o tytuł w deblu, w którym lepsza okazała się Wiktoria razem z Aleksandrą Wierzbowską (Klub Sportowy “Dragon-Tennis Team-Pro”). Para numer “dwa” w drabince wygrała z najwyżej rozstawionym duetem – Jaśkiewicz i Julia Oczachowska (Inowrocławskie Towarzystwo Tenisowe Goplania) 6:1, 2:6, 11-9.", "Nieco dłużej czekać trzeba było na wyłonienie mistrza w singlu mężczyzn. Kielan pokonał w finale rozstawionego z numerem czwartym Michała Mikułę (Stow. Integracyjny Klub Tenisa Płock) 7:5, 6:0. Tutaj panowie grali ponad półtorej godziny.", "Kielan udanie zrewanżował się Mikule za sobotnią porażkę w finale debla, w którym wystartował z Maksem Kaśnikowskim (Stowarzyszenie Trnovsky Mario Tennis Club). Para numer cztery w drabince przegrała z rozstawionymi z “dwójką”  Mikułą i Yannem Wójcikiem (CKT Grodzisk Mazowiecki) 1:6, 2:6.", "W tegorocznych HMP w Bydgoszczy, ze względu na pandemię, decydujące sety są rozgrywane w formule super tie-breaka do 10 punktów, z zachowaniem dwupunktowej przewagi. Impreza rozgrywana jest z zachowaniem procedur sanitarnych i bez udziału widowni.", "Wyniki finałów HMP w Bydgoszczy:", "singiel mężczyzn (niedziela) –", "Szymon Kielan (Pabianicki Klub Tenisowy) – Michał Mikuła (Stow. Integracyjny Klub Tenisa Płock, 4) 7:5, 6:0", "1/2 finału singla kobiet –", "Wiktoria Rutkowska (AZS Poznań, 4.) – Karolina Jaśkiewicz (UKS Omega Smolec, 8.) 6:2, 6:4", "finał debla mężczyzn –", "Michał Mikuła, Yann Wójcik (Stow. Integracyjny Klub Tenisa Płock, CKT Grodzisk Mazowiecki 2.) – Maks Kaśnikowski, Szymon Kielan (Stowarzyszenie Trnovsky Mario Tennis Club, Pabianicki Klub Tenisowy, 4.) 6:1, 6:2", "finał debla kobiet –", "Wiktoria Rutkowska, Aleksandra Wierzbowska (AZS Poznań, Klub Sportowy “Dragon-Tennis Team-Pro”, nr 2.) – Karolina Jaśkiewicz, Julia Oczachowska (UKS Omega Smolec, Inowrocławskie Towarzystwo Tenisowe Goplania, nr 1.) 6:1, 2:6, 11-9", "Medaliści HMP w Bydgoszczy:", "singiel mężczyzn –", "1. Szymon Kielan (Pabianicki Klub Tenisowy)", "2. Michał Mikuła (Stow. Integracyjny Klub Tenisa Płock)", "3. Maciej Rajski (Klub Tenisowy TENISWIL Warszawa-Wilanów)", "  . Kamil Gajewski (Sopot Tenis Klub) 6:3, 6:3", "singiel kobiet –", "1. Wiktoria Rutkowska (AZS Poznań)", "2. Karolina Jaśkiewicz (UKS Omega Smolec)", "3. Pola Wygonowska (Akademicki Związek Sportowy Łódź)", "  . Aleksandra Wierzbowska (Klub Sportowy “Dragon-Tennis Team-Pro”)", "debel mężczyzn –", "1. Michał Mikuła, Yann Wójcik (Stow. Integracyjny Klub Tenisa Płock, CKT Grodzisk Mazowiecki)", "2. Maks Kaśnikowski, Szymon Kielan (Stowarzyszenie Trnovsky Mario Tennis", "Club, Pabianicki Klub Tenisowy)", "3. Karol Drzewiecki, Piotr Matuszewski (WKS Grunwald Poznań, AZS Poznań)", "  . Karol Filar, Bartosz Wojnar (Advantage Bielsko-Biała, Wojnar Tennis Academy Kraków)", "debel kobiet –", "1. Wiktoria Rutkowska, Aleksandra Wierzbowska (AZS Poznań, KS “Dragon-Tennis Team-Pro” Kraków)", "2. Karolina Jaśkiewicz, Julia Oczachowska (UKS Omega Smolec, Inowrocławskie Towarzystwo Tenisowe Goplania)", "3. Katarzyna Wysoczańska, Joanna Zawadzka (AZS Poznań, KS Dragon-Tennis Team-Pro Kraków)", "  . Patrycja Niewiadomska, Magdalena Świerczyńska (Advantage Bielsko-Biała, DeSki Warszawa)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kozerki Open: Hertel, Kubka i Baszak z „dzikimi kartami”", "date": "\n\t\t\t\t\t\t\t\t\t\t20 lipca, 2021\t\t\t\t\t", "text": ["– Przez długie lata w Polsce organizowane były mniejsze i większe turnieje, niektóre znikały, pojawiały się nowe. Ale w 2019 roku Polski Związek Tenisowy, przy współpracy z Grupą LOTOS, stworzył cykl profesjonalnych turniejów, w większości międzynarodowych, plus Narodowe Mistrzostwa Polski – mówi Dariusz Łukaszewski, wiceprezes Polskiego Związku Tenisowego i dyrektor sportowy LOTOS PZT Polish Tour. – Przed rokiem, ze względu na pandemię i zamrożenie międzynarodowego Touru, nasz cykl został rozegrany w formacie krajowym. Dzięki temu stworzyliśmy naszym zawodnikom możliwość gry o nagrody pieniężne, gdy cały świat czekał na wznowienie turniejów – dodał Dariusz Łukaszewski.", "W tym roku znowu rywalizacja toczy się w formacie międzynarodowym, w sumie w 13 imprezach różnej rangi. Jedynie cykl otworzył krajowy turniej na kortach Gdańskiej Akademii Tenisowej, a w ubiegłym tygodniu na kortach Górnika Bytom odbyły się 95. Narodowe Mistrzostwa Polski z rekordową pulą nagród blisko 750 tysięcy złotych.", "– Ale też ranga innych turniejów w tegorocznym LOTOS PZT Polish Tour wzrosła, w ostatnich tygodniach, dzięki współpracy Polskiego Związku Tenisowego i Międzynarodowej Federacji Tenisowej. ITF zdecydowała się współfinansować podwyższenie puli nagród w uznaniu wysokiego poziomu organizacji imprez w Polsce – mówi Łukaszewski.", "Listę zgłoszeń otwiera nazwisko Słowaczki Viktorii Kuzmovej, 153. w rankingu WTA Tour. Polskie tenisistki wystąpią dzięki „dzikim kartom” przyznanym przez organizatorów. Hertel, Kubka i Baszak otrzymały przepustki na leżące do Polskiego Związku Tenisowego. Czwarta trafiła do Anny Kubariewej, reprezentująca CKT Grodzisk Mazowiecki przy Fundacji De Arte Athletica. Cztery „dzikie karty” do eliminacji trafiły do: Julii Oczachowskiej, Marceliny Podlińskiej, Rozalii Gruszczyńskiej i Weroniki Foryś. Pozostałe trzy znajdują się w gestii organizatorów i zostaną ogłoszone pod koniec tygodnia.", "– Rok temu, kiedy wręczaliśmy puchary zwycięzcom Kozerki Open, życzyliśmy sobie wzajemnie, żeby następny turniej odbył się w normalnych warunkach i miał ponownie rangę międzynarodową. No i w tym roku udało się to zrealizować, na dodatek niedawno podnieśliśmy pulę nagród z 25 tysięcy do 60 tysięcy dolarów, dzięki współpracy Polskiego Związku Tenisowego z ITF-em. Dzięki temu nasz turniej jest największą kobiecą imprezą w całym cyklu LOTOS PZT Polish Tour 2021 i drugą największą w Polsce, po turnieju WAT w Gdyni – powiedział na konferencji prasowej Krzysztof Puna, dyrektor sportowy Akademii Tenisowej „Tenis” Kozerki.", "Od kilku miesięcy trwa rozbudowa obiektu Centralnego Klubu Tenisowego Grodzisk Mazowiecki, na którym ma powstać Narodowe Centrum Szkoleniowe Polskiego Związku Tenisowego. – Trwają tutaj intensywne prace budowlane od początku roku. Mieliśmy na początku małe opóźnienie związane z covidem, ale teraz już wszystko idzie do przodu – mówi Puna. – W lipcu oddajemy piąty kort mączkowy, który podczas Kozerki Open będzie kortem rozgrzewkowym. Do końca wakacji będzie gotowa baza noclegowa, czyli hotel trzygwiazdkowy.  We wrześniu do użytku oddamy pięć kortów twardych, w tym centralny z trybunami. W październiku będziemy mogli korzystać z dwóch krytych kortów twardych, a do końca roku oddana do użytku zostanie pozostała infrastruktura sportowa – dodał dyrektor sportowy Akademii Tenisowej „Tenis” Kozerki.", "Wiceburmistrz Grodziska Mazowieckiego, Tomasz Krupski, na terenie którego leży obiekt, powiedział: – Od kilku lat wspieramy finansowo rozwój infrastruktury sportowej w Kozerkach, traktując te projekty jako promocję miasta i gminy. Z życzliwością patrzymy też na budowę Centrum Szkoleniowego PZT, które przyciągnie do Kozerek wielu zawodników oraz kadrę trenerską. To kolejny projekt sportowy, obok Akademii Piłkarskiej Legii Warszawa w Książenicach.", "ITF W60 Kozerki Open to największy ze wszystkich turniejów kobiecych rozgrywanych w ramach trzeciej edycji  LOTOS PZT Polish Tour. Z męskich imprez przewyższają go rangą tylko challengery ATP Poznań Open i Pekao Szczecin Open.", "W pierwszym tygodniu sierpnia na tych samych kortach w Grodzisku Mazowieckim będą rywalizować tenisiści w imprezie ITF M25 Kozerki Open. Polski Związek Tenisowy przyzna swoje „dzikie karty” pod koniec tego tygodnia. Przepustki od organizatorów zostaną przyznane tuż przed rozlosowaniem drabinek.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Udany weekend Polaków: trzeci triumf Falkowskiej, zwycięstwo w Pucharze Davisa", "date": "\n\t\t\t\t\t\t\t\t\t\t7 marca, 2021\t\t\t\t\t", "text": [": Tomasz Dobiecki", "Falkowska w lutym odniosła pierwsze w karierze zwycięstwo w imprezie rangi ITF w grze pojedynczej. W poprzednim tygodniu dorzuciła drugi tytuł, a dzisiaj trzeci. Potwierdziła tym samym, że w Monastyrze czuje się prawie jak w domu.", "– Tak, to wyjątkowe dla mnie miejsce, bo grałam tu zawsze dobrze, choć dotychczas wygrywałam tu tylko w deblu. Ale po udanych startach na jesieni, wróciłam do Tunezji z wielkimi nadziejami, choć przyznam szczerze, nie przypuszczałam, że aż tak dobrze mi pójdzie. Jestem szczęśliwa i trochę zmęczona, więc wracam do domu, żeby się zregenerować, chociaż w Monastyrze rusza kolejny turniej – podsumowała wyjazd zawodniczka LOTOS PZT Team.", "Falkowska w pięciu meczach w tym tygodniu nie straciła nawet seta, a w niedzielnym finale pokonała Austriaczkę Sinję Kraus 6:3, 7:6 (7-1).", "W przyszłym tygodniu , w tunezyjskim kurorcie, zastąpi ją Martyna Kubka (LOTOS PZT Team), rozpoczynająca dopiero tegoroczne starty. Poprzedni sezon zakończyła w ostatnich dniach grudnia, więc zdecydowała się na dłuższy odpoczynek i okres przygotowawczy.", "Jeśli chodzi o męski tenis, to pierwszoplanowym wydarzeniem było spotkanie reprezentacji Polski z Salwadorem w Pucharze Davisa w Kaliszu, które przyciągnęło czołowych Polaków. Chociaż był tylko to mecz w Grupie Światowej II, to na korcie mogliśmy zobaczyć byłego lidera deblowego rankingu ATP i dwukrotnego triumfatora imprez  Wielkoszlemowych(Australian Open 2014 i Wimbledon 2017).", "– Łukasz Kubot to ikona polskiego tenisa, ale i daviscupowej reprezentacji, bo jest jednym z najdłużej i najczęściej występujących w niej zawodników. Chyba nikomu nie trzeba go przedstawiać, a do tego jest zawodnikiem, który doskonale czuje w drużynie, potrafi wspierać kolegów i dzielić się swoim ogromnym doświadczeniem. Znamy tę prawie od zawsze, nie raz rywalizowaliśmy ze sobą i zawsze będę odnosił do niego z wielkim szacunkiem, bo to prawdziwy mistrz – podkreśla kapitan reprezentacji Mariusz Fyrstenberg, który miał okazję z Łukaszem grać w parze podczas jednego z Wimbledonów (odpadli w drugiej rundzie).", "Kubot razem z Janem Zielińskim (LOTOS PZT Team) zdobył w sobotę, bez straty seta, zwycięski punkt na 3:0. W ten sposób wykorzystali przewagę nad rywalami z Ameryki Południowej, jaką dzień wcześniej wypracowali w pojedynkach singlowych Kacper Żuk i Kamil Majchrzak (obaj LOTOS PZT Team). Jedynie 19-letni Wojtek Marek poniósł porażkę w Kalisz Arenie, ale był to jego debiut w drużynie narodowej, a przeciwnik Marcelo Arevalo, to gracz z dużym doświadczeniem.", "Kubot dołączył do reprezentacji w czwartek późnym popołudniem, bowiem jeszcze w środę po południu grał razem z Wesleyem Koolhofem w ćwierćfinale halowego turnieju ATP 500 w Rotterdamie (pula nagród 1 117 900 euro). Polsko-holenderska para (nr 3.) poniosła porażkę z Francuzami Jeremym Chardym i Fabricem Martinem 4:6, 3:6. Niemal zaraz po tym meczu Polak się spakował i ruszył do kraju. W Rotterdamie wystąpił także Hubert Hurkacz, który w czwartek przegrał w 1/8 finału z Grekiem Stefanosem Tsitsipasem 4:6, 6:4, 5:7. W deblu odpadł w pierwszej rundzie.", "Poza piątką Polaków grających w reprezentacji daviscupowej w Kalisz Arenie, kilku zawodników mogliśmy śledzić na międzynarodowych kortach, w tym udany start Michała Mikuły i Michała Dembka (LOTOS PZT Team) w turnieju ITF 15 w Bratysławie (z pulą nagród 15 tys. dol.). Obaj stanęli po przeciwnych stronach siatki w finale, grając z zagranicznymi partnerami. Lepsi okazali się w nim Mikuła z Austriakiem Neilem Oberleitnerem, pokonując polsko-ukraiński duet, najwyżej rozstawiony w drabince – Dembek i Witalij Saczko 6:7 (2-7), 6:3, 10-5.", "W singlu Dembek osiągnął drugą rundę, eliminując Aleksandra Orlikowskiego, natomiast w pierwszej rundzie odpadł Piotr Gryńkowski, który wcześniej przeszedł zwycięsko eliminacje.", "Nie powiodło się w imprezie ITF tej samej rangi w Monastyrze (15 tys. dol.) Danielowi Michalskiemu, rozstawionemu z numerem drugim, przegrał pierwszy mecz z Włochem Franco Agamenone 1:6, 7:5, 3:6.", "Aż czteroosobowa polska ekipa pojawiła się za to w drabinkach turnieju WTA 250 w Lyonie (pula nagród 234 238 dol.). Jednak w singlu, w pierwszej rundzie, zakończyły występ Katarzyna Kawa i Magdalena Fręch (LOTOS PZT Team), która przebiła się z eliminacji. Razem w deblu także przegrały pierwszy mecz.", "W grze podwójnej wystartowały jeszcze, z podobnym skutkiem, Katarzyna Piter w parze ze Słowenką Dalilą Jakupovic oraz Paula Kania-Choduń z Norweżką Ulrikke Eikeri.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "HMP w Bydgoszczy: znamy finalistów gry pojedynczej", "date": "\n\t\t\t\t\t\t\t\t\t\t13 marca, 2021\t\t\t\t\t", "text": [": Tomasz Dobiecki", "– Znamy się dobrze od dawna, więc takie mecze nigdy nie są łatwe. Tak jak dzisiaj, często decydują pojedyncze gemy czy nawet punkty. No a dzisiaj on był lepszy właśnie w najważniejszych chwilach meczu. Najpierw był bardzo wyrównany pierwszy set, zakończony tie-breakiem dla niego, w drugim secie mnie udało się przejąć inicjatywę. Ale super tie-break już nie poszedł po mojej myśli, niestety – powiedział Rajski, który podobnie jak Gajewski zdobył w Bydgoszczy brązowy medal.", "Mikuła po południu sięgnął po tytuł w deblu, w parze z Yannem Wójcikiem (CKT Grodzisk Mazowiecki). Para numer dwa w drabince pokonała w finale Maksa Kaśnikowskiego (Stowarzyszenie Trnovsky Mario Tennis Club) i Kielana (nr 4.) 6:1, 6:2.", "– Po dzisiejszym deblu prowadzę z Szymonem 1:0, ale jutro przed nami drugi finał, ważniejszy. Mam nadzieję, że również uda mi się go pokonać. Po dzisiejszym deblu mamy tyle samo czasu na odpoczynek, więc zapowiada się wyrównany mecz – powiedział Mikuła, który spotka się z Kielanem o godzinie 10.", "Równolegle będzie rozgrywany finał kobiet, w którym wystąpią dwie rozstawione tenisistki – Wiktoria Rutkowska (AZS Poznań, 4.) i Karolina Jaśkiewicz (UKS Omega Smolec, 8.). Obu awans nie przyszedł w sobotę łatwo. Rutkowska pokonała Polę Wygonowską (Akademicki Związek Sportowy Łódź) 2:6, 7:5, 11-9, a Jaśkiewicz wygrała z Aleksandrą Wierzbowską (Klub Sportowy “Dragon-Tennis Team-Pro”, 6.) 7:6, 3:6, 10-4.", "Po południu obie finalistki singla miały już przedsmak niedzielnego pojedynku, bowiem wyszły na kort przeciwko sobie walcząc o tytuł w grze podwójnej. Lepsza okazała się Rutkowska w parze z Wierzbowską (nr 2.), odnosząc zwycięstwo nad najwyżej rozstawionymi Jaśkiewicz i Julia Oczachowską (Inowrocławskie Towarzystwo Tenisowe Goplania) 6:1, 2:6, 11-9", "W tegorocznych HMP w Bydgoszczy, ze względu na pandemię, decydujące sety są rozgrywane w formule super tie-breaka do 10 punktów, z zachowaniem dwupunktowej przewagi. Impreza rozgrywana jest z zachowaniem procedur sanitarnych i bez udziału widowni.", " –", "Michał Mikuła (Stow. Integracyjny Klub Tenisa Płock, 4) – Maciej Rajski", "(Klub Tenisowy TENISWIL Warszawa-Wilanów, 1.) 7:6, 2:6, 10-6", "Szymon Kielan (Pabianicki Klub Tenisowy) – Kamil Gajewski (Sopot Tenis Klub) 6:3, 6:3", "Wiktoria Rutkowska (AZS Poznań, 4.) – Pola Wygonowska (Akademicki", "Związek Sportowy Łódź) 2:6, 7:5, 11-9", "Karolina Jaśkiewicz (UKS Omega Smolec, 8.) – Aleksandra Wierzbowska", "(Klub Sportowy “Dragon-Tennis Team-Pro”, 6.) 7:6, 3:6, 10-4", "Michał Mikuła, Yann Wójcik (Stow. Integracyjny Klub Tenisa Płock, CKT", "Grodzisk Mazowiecki 2.) – Maks Kaśnikowski, Szymon Kielan (Stowarzyszenie Trnovsky Mario Tennis Club, Pabianicki Klub Tenisowy, 4.) 6:1, 6:2", "Wiktoria Rutkowska, Aleksandra Wierzbowska (AZS Poznań, Klub Sportowy “Dragon-Tennis Team-Pro”, nr 2.) – Karolina Jaśkiewicz, Julia Oczachowska (UKS Omega Smolec, Inowrocławskie Towarzystwo Tenisowe Goplania, nr 1.) 6:1, 2:6, 11-9.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa: fajna atmosfera i nieprzewidywalni rywale", "date": "\n\t\t\t\t\t\t\t\t\t\t3 marca, 2021\t\t\t\t\t", "text": [": Tomasz Dobiecki", "W czwartek, w samo południe w Kalisz Arenie, odbędzie się ceremonia losowania kolejności meczów. Dwudniowe spotkanie rozgrywane będzie na twardym korcie o nawierzchni typu Mapecoat TNS Finish 3. Impreza odbędzie się z zachowaniem niezbędnych procedur  sanitarnych, wdrożonych przez Międzynarodową Federację Tenisową (ITF) w związku z pandemią. Jak również bez udziału widowni. Transmisje telewizyjne będzie można obejrzeć na antenie Polsat Sport.", "W składzie reprezentacji Polski powołanej na mecz przez Mariusza Fyrstenberga znalazło się pięciu tenisistów LOTOS PZT Team: Kamil Majchrzak, Kacper Żuk, debliści Szymon Walków i Jan Zieliński oraz debiutant Wojciech Marek.", "Natomiast w drużynie Salwdadoru, prowadzonej przez kapitana Yariego Bernardo, znaleźli się: Marcelo Arevalo, Alberto Emmanuel Alvarado-Larin i Lluis Miralles.", "Oto co powiedzieli trzej uczestnicy środowych konferencji pre draw.", ":", "o drużynie…", "Wszystko w drużynie wygląda dobrze. Jedynie Kamil narzeka na nogę. To rzecz, która ciągnie się za nim od kilku miesięcy. Wszyscy są zdrowi, atmosfera jest bardzo, bardzo fajna. Zawodnicy normalnie dzwonią do siebie od święta, a będąc razem, wszystko jest łatwiejsze. Świetnie się ze sobą czują. Ciągle czekamy na Łukasza Kubota, rozmawiałem z nim niedawno. Dziś gra mecz w Amsterdamie. Jak coś mu nie pójdzie, to przyjedzie do Kalisza. Dla młodszych zawodników jest bardzo ważnym zawodnikiem i ogniwem. Dobrze go mieć przy sobie. Fajnie, że mamy taką drużynę. Kilka lat temu średnia wieku w niej była koło 30 lat. Teraz jest niższa, no jakość drużyny nie spadła, mamy bardzo fajnych singlistów, deblistów i wszystko idzie do przodu. To bardzo perspektywiczny zespół z dużym potencjałem, który nie pasuje do Grupy II. Dlatego będziemy robili wszystko, żeby wrócić do Grupy Światowej.", "o rywalach…", "Często zdarzało się, że mocny zawodnik może wygrać cały mecz Davis Cupa. Aravelo to zawodnik, który był około 140. miejsca w singlu, on naprawdę umie grać. Musimy spodziewać się wszystkiego dla nas najgorszego z jego strony. Aravelo jest zero-jedynkowy, gra szybko, mocno. Będzie grać z naszymi zawodnikami zapewne serwis-wolej. Dobrze się do tego przygotujemy. Nie szuka rytmu na korcie, jest niebezpieczny. Widziałem go na Rolandzie Garrosie, ale też w innych turniejach, to świetny deblista. Nie widziałem go w singlu, ale będę musiał to nadrobić. Drugi zawodnik studiuje w USA, ale gra w college’u. Widzieliśmy go na treningu i dobrze odbija, nie można go więc lekceważyć.", "o debiutancie…", "Rok temu przez maturę Wojciech Marek nie mógł przyjechać do Kalisza. Widziałem, jakie robił postępy na korcie. Był numerem jeden, jeśli chodzi o miejsce numer pięć w składzie drużyny, na które oddelegowuję kogoś młodego. Teraz dla odmiany Maks Kaśnikowski ma maturę, więc Wojtek jest do dyspozycji. Jestem zaskoczony, bo stawiał dziś ostro czoło Majchrzakowi na treningu. Puka do czołówki. Jest świetny, dobrze wkomponował się w drużynę. Fajnie mieć takiego gościa w teamie. Planuję dla niego grę, na pewno będzie okazja, jeżeli uda nam się wygrać 3:0 lub 3:1. Będzie trudno, ale to taki mój plan B. To będzie dla niego stresujące, ale też motywujące.", "– – –", ":", "o powrocie do drużyny…", "Miło wrócić do Kalisza, tym razem jako zawodnik powołany do składu. Już rok temu bardzo chciałem tu zagrać, ale miałem kontuzję, no pandemia spowodowała, że mecz odbył się bez udziału widowni. Teraz też musimy grać przy pustych trybunach, a szkoda, bo kibice zawsze są dodatkowym zawodnikiem. W drużynie panuje przyjemna atmosfera. Wszyscy gramy w jednym celu, nie dla siebie i na swoje nazwisko, tylko gramy dla Polski, to zupełnie inne emocje. Gra w reprezentacji, to zawsze są jedne z najprzyjemniejszych tygodni w roku. Super, że często rywalizujemy wszyscy między sobą. Im więcej Polaków w Tourze, tym lepiej będziemy się wzajemnie napędzać. Progres Kacpra Żuka jest bardzo widoczny. Możliwe, że w ciągu kilku lat trzech z nas lub więcej będzie rywalizować na największych światowych kortach.", "o rywalach…", "Jeszcze nie widziałem jak gra ich zawodnik, z którym zagram w piątek. Będę o tym rozmawiał z kapitanem Mariuszem Fyrstenbergiem i trenerem Kimem Tiliikainenem, również nad taktyką. To nie jest tak, że zawodnik nie ma punktów w rankingu, to nie umie grać. Wiem, że trenuje w college’u, więc po prostu rzadziej gra w turniejach. Natomiast z ich liderem – Arevalo miałem okazję grać w challengerze ATP w Las Vegas w 2018 roku. Był wtedy wyżej w rankingu ode mnie, ale wygrałem z nim. Obecnie on nie gra tak często singla, ale jest 50. w deblu, więc na pewno w dalszym ciągu dobrze gra w tenisa. On nie ma absolutnie nic do stracenia, będzie grał na luzie, więc też będzie niebezpieczny.", "– – –", "):", "o powrocie do Kalisza…", "Cieszę się z tego powołania. Od poprzedniego Pucharu Davisa minął rok, a moja gra i ranking cały czas idą do przodu. To pokazuje, że jestem w dobrej dyspozycji. Super jest po raz kolejny zagrać w Polsce i mam nadzieję, że znów rozstrzygniemy mecz na swoją korzyść. Wszystko przed nami, trzeba skupić się na pojedynczych meczach. Ich pierwsza rakieta jest bardzo niebezpieczna. Wiemy, że dobrzy debliści na szybkich nawierzchniach potrafią dobrze grać. Dużo grają wolejem. Myślę, że to nie będą łatwe spotkania. Reszty zawodników nie znamy, ale nie możemy ich lekceważyć. Wiemy po Hongkongu, że nieznani nam rywale mogą grać na dobrym poziomie. Doświadczenie w reprezentacji już mam, ale zawsze jest trochę stresu. Staram się opanowywać emocje. Cieszę się, że debiut mam za sobą, ale nie mogę oczekiwać, że teraz wszystko już będzie na luzie. Po prostu skupiam się na sobie i chcę pokazać się z jak najlepszej strony.", "o organizacji i bezpieczeństwie…", "Jestem pozytywnie zaskoczony, jak to jest zorganizowane. Jesteśmy zamknięci we własnym gronie, przechodzimy testy, nasze zdrowie jest monitorowane. Wszyscy starają się podczas turniejów dbać o bezpieczeństwo, dyrektorzy turniejów uczą się, ale przypadków jest coraz mniej. Cieszymy się, że możemy rywalizować, mimo takich warunków. Oczywiście zdarza się, że turnieje są odwoływane, nawet z dnia na dzień. Ale powoli wszyscy się zaczynamy przyzwyczajać do tej sytuacji.", "o pracy z trenerem Aleksandrem Charpantidisem…", "Trenujemy już prawie dwa lata. Skupiamy się na poprawie pojedynczych elementów gry. Byłem ukształtowany tenisowo przez kilka lat wcześniejszych. Poprawiam więc swoje najmocniejsze elementy, ale też te słabsze. To dobrej jakości współpraca. Ze strony trenera jest mega zaangażowanie. Jestem w dobrych rękach. Czuję się bardzo komfortowo i jak widać, osiągam dobre wyniki. Początek roku mam bardzo udany. Debiut w ATP, trzy ćwierćfinały challengerów, to dobre wyniki. Turnieje są bardzo mocno obsadzone, wszyscy, którzy mogą, to w nich startują. Dlatego przejście eliminacji, a potem osiągnięcie ćwierćfinału z zawodnikami z Top 150, to świetna sprawa. Nie skupiam się na konkretnych celach. Jestem zadowolony ze swojej gry, skupiam się na kolejnych meczach. Na ten moment mam zapewnione kwalifikacje do Wielkich Szlemów. To etap, który udało mi się przeskoczyć.", "Fot. Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa – Żuk i Arevalo rozpoczną spotkanie w Kaliszu", "date": "\n\t\t\t\t\t\t\t\t\t\t4 marca, 2021\t\t\t\t\t", "text": [": Tomasz Dobiecki", ": Andrzej Szocki", "Mecz otwarcia zapowiada się bardzo ciekawie, bo Żuk jest w tej chwili na fali wznoszącej. Praktycznie co tydzień poprawia najwyższe w karierze pozycje w rankingu ATP Tour. Obecnie jest 232. na świecie. W tym sezonie zadebiutował w turnieju rangi ATP Tour w Antalii, a także osiągnął trzy ćwierćfinały w imprezach ATP Challenger Tour, w dwóch przypadkach przebijał się do głównych drabinek z eliminacji.", "– Arevalo to bardzo dobry deblista, który 2-3 lata temu był wysoko sklasyfikowany też w singlu. Wiemy, że może być zagrożeniem, dlatego musimy być mocno skoncentrowani i zrobić co w naszej mocy, żeby go pokonać. Na pewno jestem w dość komfortowej sytuacji po losowaniu kolejności gier. Wiem dokładnie, o której godzinie wyjdę na kort, a i zacznę występ przy stanie 0:0. Na pewno jest to lepsza sytuacja, niż gdy się gra przy 0:1, dlatego postaram zrobić wszystko, żeby oszczędzić tego Kamilowi – powiedział po ceremonii losowania Żuk.", "– Przede mną bardzo trudny mecz, bo rywal jest bardzo doświadczony i o wiele bardziej ode mnie ograny w Tourze, ale wierzę, że zdobędę pierwszy punkt i wszystko potem też potoczy się po naszej myśli. Rok temu debiutowałem, tutaj w Kaliszu, w reprezentacji narodowej. Wtedy mi się udało zdobyć punkt i liczę, że to powtórzę jutro – dał zawodnik LOTOS PZT Team.", "W drugim piątkowym meczu Kamil Majchrzak zmierzy się z Luisem Mirallesem, który co prawda nie jest notowany w rankingu ATP, ale trenuje w amerykańskim college’u. Polacy obserwowali go na treningach, być może udało im się zaobserwować jego słabsze strony, co wykorzystają w spotkaniu.", "– Wierzę, że wygram ten mecz, choć na pewno trudno jest się przygotować do niego, gdy nie zna się zupełnie rywala. Mam pracę domową do odrobienia i muszę poszukać jakiś jego meczów sieci. Jestem dobrej myśli, czuję się dobrze, choć nie jestem do końca zdrowy. Właściwie od lipcowego startu w turnieju LOTOS PZT Polish Tour w Kozerkach, ciągną się za mną problemy z nogą, które czasem wracają z większą siłą. Teraz trochę żałuję, że nie podjąłem decyzji, żeby coś z tym zrobić pod koniec roku, ale tak naprawdę przez Covid trudno coś sensownie zaplanować. Być może podjąłem złą decyzję, ale po Pucharze Davisa zrobię krótką przerwę i mam nadzieje, że szybko wrócę do gry – powiedział Majchrzak, 111. tenisista świata.", "– Bardzo liczę na to, że uda mi się wreszcie wrócić do czołowej setki, choć co chwila coś mi się przytrafia i ten cel się znowu przesuwa. Ubiegły rok zacząłem od sześciomiesięcznej przerwy w grze i dziwnej kontuzji kości miednicy. Potem dobrze grałem w turniejach LOTOS PZT Polish Team, a po odmrożeniu Touru wygrałem duży challenger w Czechach. Jednak w grudniu przeszedłem Covid, no i niestety nie bezobjawowo. Wciąż do końca nie wróciłem do pełnej dyspozycji, widać organizm potrzebuje jeszcze trochę czasu po chorobie. Ale jestem dobrej myśli i wierzę, że uda mi się wrócić do czołówki. Marzy mi się wywalczenie kwalifikacji na igrzyska, choć wiem, że to będzie bardzo trudne. Zobaczymy, na pewno start na olimpiadzie jest moim największym marzeniem – dodał Majchrzak.", "Sobotnia rywalizacja rozpocznie się o godz. 11 meczem deblowym. W polskiej drużynie do gry wyjdą Jan Zieliński oraz Łukasz Kubot, który do Kalisza przyjeżdża prosto z Rotterdamu, gdzie grał w halowym turnieju ATP. Ich rywalami będą Marcelo Arevalo oraz Lluis Miralles, czyli zawodnicy wystawieni do piątkowych gier singlowych.", "– Wszyscy młodzi zawodnicy są podekscytowani tym faktem. To jest wielka wartość dodana, nie tylko ze względu na nazwisko Łukasz Kubot. Ale też ze względu na to, że jest zawodnikiem bardzo drużynowym. W sensie, że wspiera kolegów i jest bardzo wspieranym przez nich. Także się bardzo cieszę, że przyjeżdża i zagra w reprezentacji – tłumaczył decyzję Mariusz Fyrstenberg, kapitan reprezentacji Polski.", "Przyjazd Kubota oznacza, że zastąpi on deblistę Szymona Walkowa w składzie, w którym oprócz Majchrzaka, Żuka i Zielińskiego, znalazł się również reprezentacyjny debiutant Wojciech Marek (LOTOS PZT Team). Kubota zabrakło na ceremonii losowania w Kalisz Arenie, ponieważ na miejsce dotrze później. Jeszcze w środę rywalizował w turnieju ATP w Rotterdamie w duecie z Holendrem Wesley’em Koolhofem.", "Łukasz Kubot to dwukrotny zwycięzca turniejów Wielkiego Szlema – Australian Open 2014 (ze Szwedem Robertem Lindstedtem) i Wimbledonu 2017 (z Brazylijczykiem Marcelo Melo).", "Po meczu deblowym, zostanie rozegrany pojedynek z udziałem pierwszych rakiet, bowiem wyjdą do gry Majchrzak i Arevalo. Jeśli to będzie konieczne, bo wynik będzie remisowy 2:2, wtedy o ostateczne zwycięstwa stoczą walkę Żuk z Mirallesem. A gdyby losy spotkania przechyliły się wcześniej, na którąkolwiek stronę, to szansę na pierwszy występ w reprezentacji może otrzymać Wojciech Marek", "Oficjalny plan gier meczu Polska Salwador (5-6 marca, Kalisz Arena):", "Kacper Żuk – Marcelo Arevalo", "następnie", "Kamil Majchrzak – Lluis Miralles", "Łukasz Kubot, Jan Zieliński – Marcelo Arevalo, Lluis Miralles", "następnie", "Kamil Majchrzak – Marcelo Arevalo", "następnie", "Kacper Żuk – Lluis Miralles", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa – Polacy wciąż dopisują w nim swoją historię", "date": "\n\t\t\t\t\t\t\t\t\t\t5 marca, 2021\t\t\t\t\t", "text": [": Tomasz Dobiecki", "Fot.: Andrzej Szkocki oraz Archiwum", "Reprezentacja Polski występuje w daviscupowej rywalizacji od 1915 roku, więc nie sposób wymienić wszystkich grających w niej zawodników, opisać każdy ze 164 meczów (bilans 85-79). Dzisiaj o godz. 14 nasza narodowa drużyna odnotuje 165. spotkanie, tym razem z Salwadorem. I podobnie jak rok temu, również w marcu, zagra w Kalisz Arenie, gdzie poprzednio pokonała Hongkong 4:0.", "To był udany debiut w roli kapitana Mariusza Fyrstenberga, byłego szóstego deblisty świata i finalisty wielkoszlemowego US Open. Na dodatek Polacy przedłużyli do ośmiu spotkań – najdłuższą jak dotychczas -zwycięską serię, zapoczątkowaną w lutym 2018 roku pod wodzą Radosława Szymanika.", "Zresztą popularny “Frytka” zapisał się w historii naszej reprezentacji również jako zawodnik. Wystąpił w 33 spotkaniach międzypaństwowych, a rozegrał w sumie 43 mecze i miał bilans 29-14, w tym w singlu 7-7 i deblu 22-7.", "Mariusz razem z Marcinem Matkowskim stworzył najlepszy reprezentacyjny debel, który wygrał 19 pojedynków, ponosząc sześć porażek. Co ciekawe, w zestawieniu najlepszych par  daviscupowych na świecie, “Polish Power” zajmują 11. miejsce.", "To właśnie Matkowski,  wieloletni partner Mariusza, prowadzi w czterech z sześciu statystyk najbardziej doświadczonych reprezentantów kraju – np. ma za sobą 42 występy, co jest rekordowym dorobkiem. Drugi na liście jest Łukasz Kubot – 35, a trzeci Fyrstenberg – 33.", "Popularny “Matka” wygrał w sumie 35 meczów, a przegrał 12, w tym w grze podwójnej jest to stosunek 31-10. Występował w barwach narodowych przez 19 sezonów, o trzy więcej od Tadeusza Nowickiego i trzy od Kubota, który w czwartek dołączył do drużyny i wystąpi w sobotnim deblu z Janem Zielińskim. Natomiast po 14 lat gry w Pucharze Davisa mają na koncie Fyrstenberg i Bartłomiej Dąbrowski, lider dwóch pozostałych statystyk najbardziej aktywnych graczy w singlu.", "Dąbrowski jest absolutnym polskim rekordzistą, bo rozegrał aż 62 mecze, z których 37 wygrał, a przegrał 25, z czego 47 w singlu, tu bilans wynosi 28-19.", "Wymienione rekordy są dość “młode”, bo zostały odnotowane w ciągu ostatnich trzech dekad. Ale warto zwrócić uwagę, że w reprezentacji narodowej regularnie grali najlepsi polscy tenisiści swoich czasów, m.in.: Wiesław Gąsiorek (25-24), Wojciech Fibak (28-12), Wojtek Kowalski (23-15), Jerzy Janowicz (22-10), Tadeusz Nowicki (18-28), Józef Hebda (14-18), Władysław Skonecki (26-20) czy Ignacy Tłoczyński (26-17).", "Polska drużyna rozegrała wiele ważnych meczów, często pełnych nieoczekiwanych zwrotów sytuacji, zaskakujących wyników. Nie sposób opisać wszystkie. Obecnym kibicom zapewne utkwił w pamięci pierwszy występ w Grupie Światowej, czyli spotkanie z Argentyną w gdańskiej Ergo Arenie, w marcu 2016 roku. Wówczas kontuzjowanego Jerzego Janowicza zastąpił w składzie debiutujący Hubert Hurkacz, obecnie zawodnik z Top 40 rankingu ATP.", "Przegrał on z bardzo doświadczonym Leonardo Mayerem, podobnie jak wcześniej Michał Przysiężny z Guido Pellą. Nadzieje na odwrócenie wyniku dała wygrana debla Kubot-Matkowski, ale w niedzielę Przysiężny nie sprostał Mayerowi i rywale zdobyli dzięki temu zwycięski punkt, awansując do ćwierćfinału. Po tym meczu Międzynarodowa Federacja Tenisowa ukarała jedna gospodarzy za – jak twierdzili w proteście rywale – zbyt szybką nawierzchnię kortu. Oprócz grzywny finansowej i zakazu rozgrywania kilku najbliższych meczów w kraju było też odjęcie aż 2000 punktów w rankingu narodowym ITF, co oznaczało ogromny spadek i obecną żmudną walkę o powrót do elity.", "Trudno nie wspomnieć też o spotkaniu, które dało Polakom awans do Grupy Światowej. We wrześniu 2015 wygrali z bardzo mocną ekipą Słowacji 3:2. W Gdyni po pierwszym dniu był remis, bo Przysiężny uległ Martinowi Klizanowi, a Janowicz ograł Norberta Gombosa. Ważny punkt dopisał debel Kubot-Matkowski pokonując Andreja Martina i Igora Zelenaya. W niedzielę nieoczekiwanie rywale wyrównali na 2:2, gdy Janowicz przegrał z Klizanem. Ale zwycięstwo w decydującym pojedynku z Gambosem wywalczył Przysiężny.", "Te mecze to współczesne karty historii polskiego tenisa w międzynarodowych rozgrywkach. Kiedyś, kiedy jeszcze nie było zawodowego Touru i telewizyjnych transmisji, mecze Pucharu Davisa miały zupełnie inny charakter, bardziej salonowo-towarzyski. Na korach wypadało się pojawić w eleganckich sukniach i garniturach, wiele osób po prostu chciało się pokazać publicznie przy okazji wydarzenia dla tzw. śmietanki towarzyskiej.", "Dzisiaj klimat na trybunach jest inny, bardziej przypomina atmosferą mecze reprezentacji piłkarskich czy siatkarskich. Mocny doping, stroje czy gadżety z akcentami narodowymi, często trąbki, a nawet bębny nadające rytm skandowaniu okrzyków zagrzewających graczy do walki o każdy punkt. W Kalisz Arenie, podobnie jak przed rokiem, tego dodatkowego zawodnika – jak nazywają kibiców tenisiści powołani na mecz – zabraknie ze względu na pandemię.", "Ale w tych specyficznych okolicznościach reprezentacja prowadzona przez kapitana Mariusza Fyrstenberga dopisze w Kaliszu swoją historię. Wierzymy, że będziemy dziś i jutro świadkami kolejnego zwycięstwa oraz awansu do przyszłorocznych baraży o miejsce w Grupie Światowej I, stanowiącej bezpośredni zaplecze elity rywalizującej o trofeum w finałowym turnieju w Madrycie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa – Polska prowadzi z Salwadorem 2:0", "date": "\n\t\t\t\t\t\t\t\t\t\t5 marca, 2021\t\t\t\t\t", "text": [": Tomasz Dobiecki", ".: Andrzej Szkocki", "Żuk na otwarcie dwudniowej rywalizacji pewnie pokonał lidera ekipy gości Marcelo Arevalo 7:6 (7-5), 6:1. W pierwszym secie żadnemu z nich nie udało się przełamać podania rywala, więc doszło do tie-breaka. W nim lepszy w decydujących punktach okazał się Polak, który w drugiej partii szybko przejął inicjatywę i odskoczył na 3:0 z “breakiem”. A od stanu 3:1 nie oddał przeciwnikowi gema.", "Więcej – cała konferencja z Kacprem Żukiem: ", "– Obserwuję Kacpra od kilku lat. Absolutnie ruszył w górę, pod okiem Alka Charpantidisa zanotował skok jakościowy i mentalny. Wydaje się zawodnikiem, który ma przyszłość przed sobą. On jest prowadzony profesjonalnie, ma balans. Niesamowite jest to, że przy maksymalnym stresie, nadal był dalej agresywny. Pokazał po raz kolejny, że można na", "nim polegać i ma potencjał do progresu. Gdzie się zatrzyma w przyszłości, ciężko powiedzieć – ocenił grę Żuka Mariusz Fyrstenberg kapitan reprezentacji.", "W drugim pojedynku singlowym Majchrzak pokonał Luisa Mirallesa 6:0, 6:0, a mecz trwał zaledwie 39 minut.", "– Nie wiem czy grałam kiedyś krótszy mecz, chyba nie, przynajmniej nie w zawodowym Tourze. W młodszych kategoriach wygrywałem 6:0, 6:0. Jednak oficjalnie to może być mój najszybszy mecz. Choć nigdy tego nie analizowałem i sprawdzałem. Nie znałem go wcześniej, zobaczyłem go po raz pierwszy na treningu, żeby być jakkolwiek przygotowany. Narzuciłem swoje tempo, ale nie spodziewałem się takiego meczu, bo Puchar Davisa rządzi się swoimi prawami. Rankingowe różnice nie mają tu większego znaczenia. Cieszę się, że prowadzimy po pierwszym dniu 2:0 – powiedział Majchrzak, który jest 111. w rankingu ATP Tour.", "– Przede mną cel jest jeden, był i będzie. Bardzo chciałbym zakwalifikować się na igrzyska i będę robił wszystko, żeby w nich wziąć udział. Brakuje mi kilkunastu lub kilkudziesięciu miejsc. Chciałbym też ustatkować się setce, koło 70.-80. miejsca. Na razie jestem do dyspozycji trenera , w sobotę w razie potrzeby, choć wierzę, że nasz debel wygra, wyjdę na kort z pierwszą rakietą. Ale potem będę musiał się zająć swoim zdrowiem. Na razie odwołałem się z challengera z Bielli, później muszę skonsultować swoje problemy z lekarzami, a potem podejmę decyzje co dalej – dodał zawodnik LTOS PZT Team.", "Więcej – cała konferencja z Majchrzakiem i Fyrstenbergiem:", "– Wiedzieliśmy, że Kamil jest na innym poziomie jakościowym, ale przed meczem rozmawialiśmy, że łatwo nie będzie. Zawsze lepiej podziewać się trudnego meczu, bo z takim nastawieniem nie robi się błędów. Wynik pokazuje, że była ogromna różnica klas. Rywal nie robił na nim wrażenia i najważniejsze było, żeby grał swój tenis – ocenił występ Kamila kapitan Fyrstenberg.", "Sobotnia rywalizacja rozpocznie się o godz. 11, meczem deblowym. W polskiej drużynie do gry wyjdą najprawdopodobniej Jan Zieliński oraz Łukasz Kubot, który do Kalisza przyjechał prosto z Rotterdamu, gdzie grał w halowym turnieju ATP. Ich rywalami będą Marcelo Arevalo oraz Lluis Miralles, czyli zawodnicy wystawieni do piątkowych gier singlowych. Jednak kapitanowie mogą najpóźniej godzinę przed meczem dokonać roszad w składach par.", "– Jak tylko Łukasz potwierdził przyjazd do Kalisza, to musiałem podjąć trudna decyzję, kogo zastąpi w składzie. Analizowałem formę i styl gry, który by najlepiej pasował do tenisa Łukasza. Dlatego Szymon Walków został rezerwowym zawodnikiem, bo gra Zielińskiego lepiej pasowała do tej układanki. Janek zrobił bardzo duży postęp przez ostatni rok, ale jest w niepewnym okresie, między ITF-ami, a challengerami. Kiedyś był w samolocie do Hiszpanii, a jak wylądował, to okazało się, że jednak nie ma go w turnieju. Przespał się w hotelu w miejscu międzylądowania i następnego dnia wrócił. Myślę, że Janek ma siłę gry wystarczającą na challengery, a mimo to ma takie problemy, szczególnie, że jest mniej turniejów przez pandemię. Ale gra lepiej niż ranking na to wskazuje, to kwestia czasu, kiedy awansuje – powiedział Mariusz Fyrstenberg.", "Po meczu deblowym, zostanie rozegrany pojedynek z udziałem pierwszych rakiet, bowiem wyjdą do gry Majchrzak i Arevalo. Jeśli to będzie konieczne, bo wynik będzie remisowy 2:2, wtedy o ostateczne zwycięstwa stoczą walkę Żuk z Mirallesem. A gdyby losy spotkania przechyliły się wcześniej, na którąkolwiek stronę, to szansę na pierwszy występ w reprezentacji może otrzymać Wojciech Marek", "Kacper Żuk – Marcelo Arevalo 7:6 (7-5), 6:1", "Kamil Majchrzak – Lluis Miralles 6:0, 6:0", "Łukasz Kubot, Jan Zieliński – Marcelo Arevalo, Lluis Miralles", "następnie", "Kamil Majchrzak – Marcelo Arevalo", "nastęnie", "Kacper Żuk – Lluis Miralles", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa – Polska pokonała Salwador 3:1", "date": "\n\t\t\t\t\t\t\t\t\t\t6 marca, 2021\t\t\t\t\t", "text": [": Tomasz Dobiecki", ": Andrzej Szkocki", "Jedyne zwycięstwo dla Salwadoru odniósł Arevalo pokonując debiutanta Wojciecha Marka 6:4, 6:2. Wcześniej, już w piątek, punkty w singlu wywalczyli zawodnicy LOTOS PZT Team – Kacper Żuk i Kamil Majchrzak.", "– Trochę było stresujące, żeby pokazać swoje najlepsze umiejętności, gdy obok grał Łukasz. Z drugiej strony Łukasz uspokaja, roztacza dobrą aurę, podpowiada. Są tu wady i zalety. Jednak to stres pozytywny i mecz, który zapamiętam do końca życia. Początek był nieco nerwowy, bo gra z Łukaszem to było stresująca sytuacja,  ale jak udało mi się zaakceptować i ogarnąć wewnętrznie, to zdołałem wrócić do mojej normalnej gry i potem poszło z górki, po tym, jak przełamaliśmy rywala przy stanie 3:3 – powiedział Zieliński, który jest obecnie 212. w rankingu ATP deblistów.", "– Jestem w tej chwili w takim miejscu w rankingu, w którym ciężko przewidzieć, gdzie będę mógł zagrać. Dążę do tego, żeby mieć stałego partnera, ale to pewnie kwestia kilku turniejów. Wtedy będę mógł planować z otwartą głową, tam gdzie będę chciał grać, a nie tylko mógł. Trochę jest to z łapanki. Następne tygodnie będą łatwiejsze, będzie więcej turniejów. Wszystko idzie w dobrym kierunku, a ja jestem w dobrej formie. Teraz z Szymonem Walkowem będziemy grać kilka turniejów razem. Mam nadzieję, że w Bielli powtórzymy sukces, a ranking będzie wyższy. Potem już tylko ATP i w stronę Łukasza. Z Szymonem startujemy kilka turniejów z rzędu, wcześniej też mieliśmy okazję grać razem. Kariera swobodnie zaczyna się rozwijać. Szymon i ja dążymy do tego, by jak najczęściej grać wspólnie, budować ranking. Chcemy iść drogą Marcina Matkowskiego i Mariusza Fyrstenberga, może zostaniemy “Polish Power 2” – dodał.", "Kubot dotarł do Kalisza najpóźniej, bo dopiero w czwartek po południu, dobę po odpadnięciu z turnieju ATP W Rotterdamie. Zastąpił powołanego wcześniej Szymona Walkowa.", "– Cieszę się, że mogłem znów zagrać w reprezentacji daviscupowaj, szczególnie w tak odmłodzonej drużynie. Mamy wielu zawodników, którzy coraz bardziej dobijają się do czołówki rankingu. Mamy też Huberta Hurkacza, który już tam jest i przeciera szlaki dla młodszych kolegów. Wiadomo, że nie jestem już najmłodszym zawodnikiem, ale zawsze czuję dodatkowe emocje, gdy gram w drużynie narodowej. Szkoda, że przez pandemię nie mogło być widowni na trybunach, bo wtedy jest zupełnie inna atmosfera, ale ważne, że odnieśliśmy kolejne zwycięstwo i zrobiliśmy ważny krok, żeby wrócić do czołówki, gdzie na pewno jest nasze miejsce. Mamy drużynę młodą i perspektywami na grę w elicie – powiedział Kubot, były lider rankingu deblowego ATP i triumfator dwóch turniejów wielkoszlemowych.", "Więcej – cała konferencja prasowa z Zielińskim i Kubotem: ", "Końcowy wynik ustalił ostatni mecz, w którym debiut w reprezentacji Polski odnotował Wojciech Marek. 19-letni zawodnik LOTOS PZT Team przegrał z doświadczonego Arevalo 4:6, 2:6.", "– Nie jestem zadowolony z wyniku, ale cieszę się, że mogłem zadebiutować w drużynie narodowej, bo to dla mnie wielkie wyróżnienie. Przed rokiem uniemożliwiły mi to przygotowania do matury, ale dzisiaj to marzenie się spełniło. Czułem się świetnie na zgrupowaniu. Łukasza nie znam tak długo, jak reszty, ale z pozostałymi chłopakami dobrze się znam. Fajnie się dogadujemy. Dla mnie to super szansa na treningi w świetnym towarzystwie. Cieszę się, że zostałem powołany i mam szansę trenować z najlepszymi w Polsce. Nie spodziewałem się tego powołania. Przede mną jest paru świetnych zawodników, Daniel Michalski czy super grający juniorzy. Cieszę się, że zostałem doceniony. W zeszłym roku miałem maturę, która wykluczyła mnie na dwa miesiące grania. Cieszę się, że teraz mogę poświęcić się tenisowi i być z drużyną – powiedział Marek.", "– Marzę o tym, żeby wygrać turniej wielkoszlemowy, najbardziej Wimbledon. Po to gram w tenisa. Chciałbym jeszcze wyjść do Top 10 rankingu ATP. Dzięki temu, że jestem w kadrze z Mariuszem Fyrstenbergiem czy Łukaszem Kubotem, którzy byli zarówno w Top 10, jak i w przypadku Łukasza – wygrywali turnieje wielkoszlemowe, sprawia, że czuję, że jest to możliwe. Kręcąc się koło osób, które tego doświadczyły. Czuję, że jestem na dobrej drodze do tego. Cieszy mnie, że w drużynie jest tylu chłopaków, których znam, spędziliśmy dużo czasu podczas turniejów Lotos PZT Polish Tour. Ten cykl pomógł nam lepiej się poznać, a teraz przełożył się na atmosferę, jaka jest w kadrze – dodał Marek.", "W piątek, na otwarcie dwudniowej rywalizacji, Kacper Żuk (LOTOS PZT Team) pewnie pokonał lidera ekipy gości Marcelo Arevalo 7:6 (7-5), 6:1. W pierwszym secie żadnemu z nich nie udało się przełamać podania rywala, więc doszło do tie-breaka. W nim lepszy w decydujących punktach okazał się Polak, który w drugiej partii szybko przejął inicjatywę i odskoczył na 3:0 z “breakiem”. A od stanu 3:1 nie oddał przeciwnikowi gema.", "– To rywal doświadczony, dysponujący dobrym wolejem. Na początku miałem problemy. Miałem też trzy break pointy w pierwszej partii, nie udało mi się ich wykorzystać. Tie-break to był dodatkowy stresik, ale udało mi się opanować nerwy i ostatecznie wygrałem. W I secie popełniłem za dużo błędów na returnie. W II secie było już lepiej, starałem się dogrywać mu piłki, on nie gra już singla na co dzień. Czułem się dużo mocniejszy od niego. Starałem się przedłużać wymiany, chodzić do siatki. W drugiej partii nie było już większych problemów – powiedział Żuk, którego z trybun wspierał jego trener Aleksander Charpantidis.", "– Obecność mojego trenera pomaga, nawet jeśli, tak jak tu, tylko siedzi na trybunie i nie ma na mnie bezpośredniego wpływu na korcie. Wiem, że widzi to, a ja czuję jego obecność i wsparcie. Teraz w niedzielę lecę do Sankt Petersburga, potem zobaczymy. Planuję challenger we Włoszech. Zobaczymy, jak będzie szło wynikowo. Turniejów nie ma dużo w kalendarzu, muszę więc je mądrze wybierać. Na pewno będę się starał zostać jak najdłużej na szybkich nawierzchniach. Z obecnym rankingiem będę mógł już grać eliminacje Wielkich Szlemów, czyli do Roland Garros i Wimbledonu. Ostatni raz na trawie grałem, jak miałem 17 lat, więc parę lat temu, ale myślę, że trawa będzie mi odpowiadać. Niski kozioł, szybka nawierzchnia, nie mogę się doczekać – dodał zawodnik LOTOS PZT Team.", "Więcej – cała konferencja z Kacprem Żukiem: ", "Następnie w drugim pojedynku singlowym Majchrzak pokonał Luisa Mirallesa 6:0, 6:0, a mecz trwał zaledwie 39 minut.", "– Nie wiem czy grałam kiedyś krótszy mecz, chyba nie, przynajmniej nie w zawodowym Tourze. W młodszych kategoriach wygrywałem 6:0, 6:0. Jednak oficjalnie to może być mój najszybszy mecz. Choć nigdy tego nie analizowałem i sprawdzałem. Nie znałem go wcześniej, zobaczyłem go po raz pierwszy na treningu, żeby być jakkolwiek przygotowany. Narzuciłem swoje tempo, ale nie spodziewałem się takiego meczu, bo Puchar Davisa rządzi się swoimi prawami. Rankingowe różnice nie mają tu większego znaczenia. Cieszę się, że prowadzimy po pierwszym dniu 2:0 – powiedział Majchrzak, który jest 111. w rankingu ATP Tour.", "Więcej – cała konferencja z Majchrzakiem i Fyrstenbergiem: ", "– Mecz przebiegł trochę łatwiej, niż się spodziewaliśmy. Szczególnie wczorajszy występ Kamila był, no jednak bardzo krótki, co trudno było przewidzieć. Ale to cieszy, bo oznacza, że nasi zawodnicy się naprawdę zmobilizowali do gry w Kaliszu i dali z siebie wszystko. Dla mnie ważne jest to, że mamy młodą perspektywiczną drużynę, która w najbliższych latach powinna walczyć o Puchar Davisa w elicie, bo siłę gry mamy spokojnie na turniej finałowy w Madrycie – ocenił występ reprezentacji jej kapitan Mariusz Fyrstenberg.", "– Drugą bardzo ważną wartością dodaną naszej drużyny jest to, że możemy też liczyć na wsparcie i doświadczenie Łukasza Kubota. Zawodnik z takim dorobkiem, wręcz ikona polskiego tenisa i reprezentacji, to niesamowita pomoc i przyjemność w współpracy. Dla chłopaków to wzór do naśladowania, ale jednocześnie kolega, który świetnie czuje ducha drużyny i uwielbia grać w reprezentacji – dodał Fyrstenberg, były szósty deblista świata.", "Kacper Żuk – Marcelo Arevalo 7:6 (7-5), 6:1", "Kamil Majchrzak – Lluis Miralles 6:0, 6:0", "Łukasz Kubot, Jan Zieliński – Marcelo Arevalo, Lluis Miralles 6:4, 6:1", "Wojciech Marek – Marcelo Arevalo 4:6, 2:6", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzyni z Torunia, mistrz z Rzeszowa", "date": "\n\t\t\t\t\t\t\t\t\t\t12 marca, 2021\t\t\t\t\t", "text": ["W rywalizacji singla dziewcząt w finale wystąpiły dwie rozstawione tenisistki: Kuszel z numerem 7, a Antonina Czajka (AT Angelique Kerber Puszczykowo) z numerem 5. W decydującym pojedynku zawodniczka z Torunia zwyciężyła 7:5, 6:4.", "– Oliwia mimo że grała z „siódemką” zaliczała się do grona faworytek. To solidna z bardzo dobrą motoryką tenisistka. Z kolei Antonina była dla mnie objawieniem mistrzostw. Na korcie prezentowała rzetelność i mądrość. Wiem, że to bardzo pracowita dziewczynka. Jej zwycięstwa z turniejową „jedynką” Nadią Kulbiej i Mają Pawelską świadczą o dużych możliwościach – mówił o występie finalistek Paweł Bojarski, trener reprezentacji do lat 14 i 16, który – co warte podkreślenia – od pierwszego do ostatniego dnia mistrzostw wraz z Kateriną Urbanovą ze sztabu szkoleniowego kadry – obserwował turniej w Sobocie.", "W rywalizacji chłopców w grze pojedynczej na najwyższym stopniu podium stanął Alan Ważny. Reprezentant KS Czarni Rzeszów w decydującym o tytule i bardzo zaciętym spotkaniu pokonał Grzegorza Zemłę (Fundacja Tennis Pro Piaseczno) 6:4, 4:6, 11-9.", "Paweł Bojarski również ocenił obu graczy: – W półfinale Alan pokonał rozstawionego w numerem „jeden” Dawida Lewandowskiego ze Szczawna Zdroju. Ten wynik zrobił wrażenie na w rywalach. Co do jego gry to powiem w kilku punktach: prawidłowo ułożony taktycznie, technicznie solidny, mentalnie ustabilizowany, nie ma emocjonalnych wahań. Jak na 14-latka prezentuje dojrzały tenis. Z kolei Grzegorz to ofensywny tenisista. Szczególnie w półfinale, w którym pokonał w super tie-breaku Mateusza Michonia z UKT Winner Kraków ten element okazał się jednym z decydujących.", "W zmaganiach deblistów wygrał duet Jakub Januchowski (Fundacja Klub Tenisowy Astra Książenice)/Knitter Kacper (Fundacja Szczeciński Klub Tenisowy Promasters) pokonując w meczu o złoto Jana Downara (KT Szczawno-Zdrój) i Antoniego Wieczorka (KS Górnik Bytom) 7:5, 7:5.", "Wśród dziewcząt triumfowała para Kuszel/Pawelska. Zwyciężyły one debel Czajka/Amelia Paszun (AZS Poznań) 6:1, 7:6.", "Trzecie lokaty w deblu wywalczyli:", "chłopcy – Jan Kluczyński Jan (KT Szczawno-Zdrój)/Nowacki Jan (Centralny Klub Tenisowy Grodzisk Mazowiecki) oraz M. Mitoń/A. Ważny;", "dziewczęta – Aleksandra Mitrzak (Inowrocławskie Towarzystwo Tenisowe Goplania)/Maria Wojtaszczyk (KT Start Łódź) oraz N. Kostka/Marta Nadajewska (obie. BKT Advantage Bielsko-Biała).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Halowe Mistrzostwa Polski w Tenisie w Bydgoszczy", "date": "\n\t\t\t\t\t\t\t\t\t\t12 marca, 2021\t\t\t\t\t", "text": [": Tomasz Dobiecki", "Rajski (Klub Tenisowy TENISWIL Warszawa-Wilanów) pewnie pokonał w ćwierćfinale Juliusza Bienkiewicza (UKS Sport Klub Wrocław, 8) 6:0, 6:2. Mikuła (Stow. Integracyjny Klub Tenisa Płock) stracił w tej fazie o dwa gemy więcej, wygrywając z Piotrem Kusiewiczem (Wojnar Tennis Academy) 6:3, 6:1. Obaj więc zachowali siły i ich spotkanie w sobotę przed południem zapowiada się wyjątkowo ciekawie.", "Kontuzja natomiast wyeliminowała w tej fazie turniejową “dwójkę” – Piotra Matuszewskiego (AZS Poznań), który skreczował przy stanie 1:2 w pierwszym secie pojedynku z Szymonem Kielanem (Pabianicki Klub Tenisowy). Jego kolejny rywal natomiast – Kamil Gajewski (Sopot Tenis Klub) musiał się sporo namęczyć, zanim w najciekawszym meczu dnia wyeliminował Maksa Kaśnikowskiego (Stowarzyszenie Trnovsky Mario Tennis Club) 7:6, 6:7, 15-13.", "W tegorocznych HMP w Bydgoszczy, ze względu na pandemię, decydujące sety są rozgrywane w formule super tie-breaka do 10 punktów, z zachowaniem dwupunktowej przewagi.", "W rywalizacji kobiet ćwierćfinały przyniosły dwie spore niespodzianki, czyli porażki – właśnie w super tie-breakach – dwóch najwyżej rozstawionych zawodniczek. Numer jeden w drabince – Joanna Zawadzka (UKS ACT Sport Tarnów) przegrała 6:1, 3:6, 7-10 z Karoliną Jaśkiewicz (UKS Omega Smolec, 8.), która w sobotę spotka się z Aleksandrą Wierzbowską (Klub Sportowy “Dragon-Tennis Team-Pro”, 6.). Ta ostatni wyeliminowała aktualną mistrzynię kraju juniorek w hali (do lat 18.) z Zielonej Góry, Weronikę Ewald (GAT Gdańska Akademia Tenisowa) 7:6, 6:4.", "Natomiast “dwójka” Julia Oczachowska (Inowrocławskie Towarzystwo Tenisowe Goplania) poniosła porażkę 6:4, 5:7, 10-12 z Polą Wygonowską (Akademicki Związek Sportowy Łódź). Wygonowska o miejsce w finale zagra z Wiktorią Rutkowską (AZS Poznań, 4.), która w piątek okazała się lepsza od Justyny Jodłowskiej (BKT Advantage Bielsko-Biała, 7.) 6:4, 6:1.", "Rutkowska w sobotę wyjdzie na kort dwukrotnie, bowiem czeka ją jeszcze występ w finale debla, w parze z Wierzbowską (nr 2.). Po drugiej stronie siatki staną Jaśkiewicz i Oczachowska (1.).", "Natomiast o tytuł w grze podwójnej mężczyzn zagrają Kaśnikowski i Kielan (nr 4.) z Mikułą i Yannem Wójcikiem (2.)", "Początek pierwszych meczów o godzinie 10. Impreza rozgrywana jest z zachowaniem procedur sanitarnych i bez udziału widowni.", "Tu znajdą Państwo relacje z HMP w młodszych kategoriach wiekowych:", "Wyniki piątkowych meczów HMP w Bydgoszczy:", "1/4 finału singiel mężczyzn –", "Maciej Rajski (Klub Tenisowy TENISWIL Warszawa-Wilanów, 1.) – Juliusz", "Bienkiewicz (UKS Sport Klub Wrocław, 8) 6:0, 6:2", "Szymon Kielan (Pabianicki Klub Tenisowy) – Piotr Matuszewski (AZS", "Poznań, 2) 2:1 – krecz Matuszewskiego", "Michał Mikuła (Stow. Integracyjny Klub Tenisa Płock, 4) – Piotr", "Kusiewicz (Wojnar Tennis Academy) 6:3, 6:1", "Kamil Gajewski (Sopot Tenis Klub) – Maks Kaśnikowski (Stowarzyszenie", "Trnovsky Mario Tennis Club) 7:6, 6:7, 15-13", "pary 1/2 finału –", "Rajski – Mikuła", "Gajewski – Kielan", "1/4 finału singiel kobiet –", "Karolina Jaśkiewicz (UKS Omega Smolec, 8.) – Joanna Zawadzka (UKS ACT", "Sport Tarnów, 1.) 1:6, 6:3, 10-7", "Pola Wygonowska (Akademicki Związek Sportowy Łódź) – Julia Oczachowska", "(Inowrocławskie Towarzystwo Tenisowe Goplania, 2.) 4:6, 7:5, 12-10", "Wiktoria Rutkowska (AZS Poznań, 4.) – Justyna Jodłowska (BKT Advantage", "Bielsko-Biała, 7.) 6:4, 6:1", "Aleksandra Wierzbowska (Klub Sportowy “Dragon-Tennis Team-Pro”, 6.) –", "Weronika Ewald (GAT Gdańska Akademia Tenisowa) 7:6, 6:4", "pary 1/2 finału –", "Jaśkiewicz – Wierzbowska", "Rutkowska – Wygonowska", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette najlepszym sportowcem Wielkopolski", "date": "\n\t\t\t\t\t\t\t\t\t\t26 lutego, 2021\t\t\t\t\t", "text": [": Radosław Patroniak/Głos Wielkopolski", ".: Łukasz Gdak/Głos Wielkopolski", "W tym roku nagrody nie zostały wręczone na Wielkim Balu Sportowca, tylko na Enea Gali Sportu przeprowadzonej, z uwagi na pandemię, w reżimie sanitarnym, w Sali Wielkiej CK Zamek w Poznaniu.", "Poznańska tenisistka przed rokiem do uczestników balu sportowca w hotelu Andersia przemawiała z tajlandzkiego Hua Hin. Dwa dni później wygrała tam swój drugi turniej WTA, po czym wskoczyła na 33. miejsce w rankingu najlepszych tenisistek, najwyższe w swojej karierze. Do czasu wygrania przez Igę Świątek październikowego turnieju Roland Garros w Paryżu była też rakietą nr 1 w Polsce.", "Gorszy dla podopiecznej Nikoli Horvata był przełom roku, ponieważ ze względu na kontuzję najpierw wycofała się z udziału w turnieju ITF w Dubaju, a następnie musiała zrezygnować ze startu w wielkoszlemowym Australian Open. W międzyczasie sympatyczna zawodniczka poddała się zabiegowi usunięcia części łękotki i do gry w tourze wróci dopiero 23 marca w Miami. Kontuzja miała też dobre strony, bo po raz pierwszy w historii Magda mogła osobiście odebrać nagrodę w naszym plebiscycie. W przeszłości zawsze czynił to jej tata, Tomasz.", "Magda zapytana o to, komu zawdzięcza, że została tenisistką odpowiedziała:", " Przede wszystkim mamie i tacie. Tata jako trener na kortach zawsze we mnie widział przyszłą tenisistkę. Bardzo zaangażowana w mój sportowy rozwój była także mama. Potem osób, które wpływały na moją karierę było już więcej, ale to dzięki rodzicom zrobiłam ten pierwszy krok. Mając trzy lata trzymałam pierwszy raz w życiu rakietę na obiekcie Olimpii w Poznaniu, a trzy lata później pojawiłam się na pierwszym treningu tenisowym w Posnanii przy ul. Słowiańskiej. Do Grunwaldu z kolei trafiłam z kolei jako 12-latka, bo potrzebowałam nowych impulsów w rozwoju, a wojskowy klub na AZS zamieniłam już jako dojrzała zawodniczka.", "Ulubionym miejscem Magdy jest mieszkanie na poznańskich Winogradach, które dzieli ze swoim 5-letnim psem Maksem. Cztery lata temu mama czołowej polskiej tenisistki, która pracuje z młodzieżą, była w poznańskim schronisku i zadzwoniła do córki podczas turnieju w Indian Wells z pytaniem, czy zaadoptuje psa. – Oczywiście od razu się zgodziłam, tym bardziej, że to nie pierwszy pies w moim życiu. Mama ma też kota, ale ja uważam, że psy kochają ludzi najmocniej z wszystkich zwierząt – mówi Magda Linette, która w ostatnich latach wyjątkowo traktuje też chorwacki Split, bo jej tenisowy team stanowią obecnie wyłącznie… Chorwaci.", "1. Magda Linette (AZS Poznań, tenis) 42 128 pkt", "2. Piotr Pawlicki (Fogo Unia Leszno, żużel) 39 904", "3. Jakub Moder (Lech Poznań, piłka nożna) 36 452", "4. Kacper Majchrzak (Warta Poznań, pływanie) 31 710", "5. Bartosz Kieliba (Warta Poznań, piłka nożna) 30 538", "6. Robert Baran (Ceramik Krotoszyn, zapasy) 24 537", "7. Julia Adamowicz (AZS Poznań, koszykówka) 20 014", "8. Damian Wrzesiński (Tymex Boxing Poznań, boks) 14 226", "9. Nikol Płosaj (UKS TFP Jedynka Kórnik, kolarstwo) 10 719", "10. Eliza Wróblewska (Power Duck Akademia Judo Poznań, judo) 8 145", "1. Piotr Baron (Fogo Unia Leszno, żużel) 3 769 głosów", "2. Piotr Tworek (Warta Poznań, piłka nożna) 3 204 głosy", "3. Tomasz Kryk (Polski Związek Kajakowy, kajakarstwo) 707  głosów", "Mecenas wielkopolskiego sportu: ENEA SA", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Pszczynie złoto dla Bozovej i Berkiety", "date": "\n\t\t\t\t\t\t\t\t\t\t3 marca, 2021\t\t\t\t\t", "text": ["W turnieju do lat 16 rywalizowało ponad 120 zawodników z całej Polski. – Jeśli chodzi o występy faworytów, obyło się bez niespodzianek: w singlu wygrali Tomasz Berkieta oraz Anastazja Bozova. Większość spotkań była bardzo wyrównana, wszystkie na bardzo wysokim poziomie, widać było bardzo dobre przygotowanie młodzieży do tego turnieju ", "podsumował Wojciech Pękała ze Śląskiego Centrum Tenisa, w którym krajowy czempionat kadetów rozegrany został drugi rok z rzędu.", "Niezwykle zacięty był finałowy pojedynek dziewcząt. Anastazja Bozova dopiero w super tie-breaku (ze względu na pandemię przy stanie po 1 w setach nie było, pełnej trzeciej partii) pokonała Zuzannę Pawlikowską ", "CKT Grodzisk Mazowiecki) 5:7, 6:4, 10-5.", "Z kolei w meczu o tytuł w rywalizacji chłopców Tomasz Berkieta zwyciężył nierozstawionego Jakuba Jędrzejczaka 6:4, 6:3.  ", "W grze podwójnej na najwyższym stopniu podium– wśród dziewcząt Julia Daroszewska i Martyna Piechowicz, a w rywalizacji chłopców Tomasz Berkieta i Oskar Grzegorzewski.", "1. Anastazja Bozova (AZS Łódź)", "2. Zuzanna Pawlikowska (CKT Grodzisk Mazowiecki)", "3. Olivia Bergler (KS Górnik Bytom) oraz Zuzanna Bednarz (Czarni Rzeszów)", "1. Tomasz Berkieta (KT Warszawianka Warszawa)", "2. Jakub Jędrzejczak (BKT Advantage Bielsko)", "3. Adam Majchrzak (MKT Łódź) oraz Marcin Andrzejczak (KT Szczawno-Zdrój)", "1. Martyna Piechowicz (Krzycki Klub Tenisowy Wrocław)/Julia Daroszewska (CKT Grodzisk Mazowiecki)", "2. Monika Stankiewicz/Martyna Mackiewicz (obie Klub Tenisowy GAT Gdańsk)", "3. Weronika Domańska (Śląskie Centrum Tenisa Pszczyna)/Anastazja Bozova (AZS Łódź) oraz Hanna Telżyńska (Stowarzyszenie Morelowa Tennis Club Warszawa)/Barbara Straszewska (Fundacja Szczeciński Klub Tenisowy Promasters)", "1. Tomasz Berkieta (KT Warszawianka Warszawa)/Oscar Grzegorzewski (BKT Advantage Bielsko)", "2. Adam Majchrzak (MKT Łódź)/Mateusz Lange (AZS Poznań)", "3. Szymon Kaszowski/Jakub Jędrzejczak (obaj (BKT Advantage Bielsko) oraz Phillip Bloom (Warsaw Tennis Academy)/Kacper Królikowski (Fundacja Szczeciński Klub Tenisowy Promasters)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Światowy tenis kobiecy wraca do Polski", "date": "\n\t\t\t\t\t\t\t\t\t\t1 marca, 2021\t\t\t\t\t", "text": [" ", " ", "Organizatorem turnieju jest Tennis Consulting, który podpisał wieloletnią umowę z właścicielem licencji firmą Octagon, jednym ze światowych liderów w branży sportowej. Wysoka ranga wydarzenia oznacza możliwość udziału najlepszych zawodniczek, w tym również z TOP 10 światowego rankingu WTA.", "Impreza z głównego cyklu kobiecego tenisa WTA wraca na polskie wybrzeże po ponad 10- letniej przerwie. Pula nagród w turnieju w tym roku wyniesie 235 tysięcy dolarów. – Pragniemy stworzyć wydarzenie, które stanie się silną marką w świecie sportu i przyciągnie do Polski gwiazdy tenisa. Zważywszy na globalny zasięg dyscypliny mam nadzieję, że turniej w Gdyni będzie też świetną promocją naszego kraju zagranicą – mówi Tomasz Świątek, Prezes Zarządu Tennis Consulting.", "Turniej odbędzie się na kortach Klubu Tenisowego Arka, który w przeszłości gościł już mecze polskich drużyn w międzynarodowych rozgrywkach Davis Cup i Fed Cup. Obiekt ma niezwykle atrakcyjne położenie w rezerwacie leśnym nad samym morzem, w niewielkiej odległości od centrum miasta.", "– Historia imprez tenisowych w naszym mieście ma piękną tradycję. Czas dopisać do niej kolejny rozdział. Dzięki Idze Świątek kibice na całym świecie przypomnieli sobie o sile polskiego tenisa. W Gdyni postaramy się dorównać poziomem organizacji. Jestem przekonany, że wydarzenie to będzie stało na najwyższym poziomie pod każdym względem – dodaje Wojciech Szczurek, prezydent Gdyni.", "Turniej WTA 250 w Gdyni jest jednym z 30-stu tej rangi rozgrywanych na świecie w ciągu roku. Turnieje Women’s Tennis Association są transmitowane do ponad 150 krajów.", "– Cieszymy się z powrotu cyklu WTA Tour do Polski i jestem przekonany, że WTA 250 w Gdyni będzie wydarzeniem na światowym poziomie. Polska ma bogate tenisowe tradycje i wspaniałe zawodniczki z cyklu WTA od Agnieszki Radwańskiej po wschodzącą gwiazdę Igę Świątek. Jesteśmy pewni, że turniej odniesie wielki sukces w połączeniu ze wsparciem wspaniałych, polskich kibiców – mówi Steve Simon, przewodniczący i dyrektor generalny WTA.", "Dyrektorem turnieju został Marcin Matkowski, tenisista, olimpijczyk, wielokrotny reprezentant Polski w rozgrywkach Pucharu Davisa, finalista wielkoszlemowego US Open i French Open, zwycięzca turniejów rangi ATP w deblu.", "– Cieszymy się, że wielotygodniowe rozmowy z firmą Octagon zakończyły się sukcesem i to Polsce przyznano turniej wysokiej rangi. Liczba licencji oraz możliwości zmian w kalendarzu startów na tourze są mocno ograniczone, a chętnych sporo. Jako były zawodnik wiem, jak ważne jest danie szansy polskim tenisistkom zagrania w tak dużej imprezie, ponieważ dobry występ pomoże przebić się w światowym rankingu – mówi Marcin Matkowski, członek zarządu Tennis Consulting.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tytuły dla Świątek, Radwańskiej i Falkowskiej", "date": "\n\t\t\t\t\t\t\t\t\t\t28 lutego, 2021\t\t\t\t\t", "text": [": Tomasz Dobiecki", "Ten sukces pozwoli Świątek w poniedziałek osiągnąć 15. pozycję w rankingu WTA Tour,  najwyższą w dotychczasowej karierze. W Adelajdzie (z pulą nagród 535 530 dolarów) Polka była rozstawiona z numerem piątym, a w całej imprezie nie oddała rywalkom seta.", "Wysoką dyspozycję Iga pokazywała w każdym meczu, eliminując Amerykankę Madison Brengle 6:3, 6:4, Australijkę Maddison Inglis 6:1, 6:3, Amerykanką Danielle Collins 6:2, 3:0 (krecz rywalki) i Szwajcarkę Jil Teichmann 6:3, 6:2. A w finale okazała się zdecydowanie lepsza od innej Szwajcarki Belindy Bencic 6:2, 6:2. Teraz polska tenisistka planuje kilkudniowy odpoczynek, zrezygnowała ze startu w przyszłotygodniowym turnieju WTA w Dausze, ale jej nazwisko wciąż znajduje się na liście zgłoszeń do kolejnej imprezy z tego cyklu w Dubaju.", "Natomiast w moskiewskim turnieju halowym rangi ITF (z pulą nagród 25 tys. dol.) Urszula Radwańska (259. w rankingu WTA Tour), rozstawiona z numerem piątym, znowu przypomniała swój dynamiczny i skuteczny tenis. Na otwarcie straciła seta, zanim wygrała z Serbką Tamarą Curovic 6:4, 4:6, 6:1, a potem z każdym meczem się coraz bardziej rozpędzała, pokonując kolejno : Ukrainkę Walerię Strachową 6:0, 6:1, Bułgarkę Isabellę Szinikową (nr 2.) 7:6 (7-2), 6:3, a w półfinale Turczynkę Berfu Cengiz 6:4, 7:5", "Niedzielny finał z Białorusinką Julią Hatuką był bardzo zacięty i wyrównany, ale w końcówce lepsza okazała się krakowianka 4:6, 6:3, 6:4.", "– Bardzo się cieszę z tego zwycięstwa, bo potrzebuję jak najwięcej takich turniejów i wygranych meczy. Po kolejnej kontuzji postanowiłam wrócić do tenisa i ja na razie idzie mi bardzo dobrze. To mój siódmy wygrany turniej ITF w karierze, wiadomo, że moje ambicje sięgają wyżej, ale krok po kroku odrabiam straty spowodowane kilkumiesięczną przerwą w grze. Wierzę, że stopniowo będę skutecznie budować ranking i wrócę do czołowej setki w WTA – powiedziała Radwańska, która była już 29. tenisistką świata.", "W styczniu młodsza z krakowskich sióstr, która nie startowała w Tourze od września, dotarła (po przejściu eliminacji) do półfinału dużej imprezy ITF 60 we francuskim Andrezieux-Boutheon. W lutym była w 1/8 finału w ITF 25 w Grenoble, a teraz sięgnęła po cenny tytuł w Moskwie.", "Po zdobytym w ubiegłą niedzielę pierwszym w karierze tytule singlowym w cyklu ITF, Weronika Falkowska pozostała w Monastyrze i w tym tygodniu powtórzyła tamten sukces. Zawodniczka LOTOS PZT Team w meczu o tytuł okazała się lepsza od Francescy Curmi z Malty 6:2, 6:0.", "– Tak, zdecydowanie Monastyr to moje ulubione tenisowe miejsce. Już na jesieni szło mi tu bardzo dobrze, ale brakło mi tytułu w singlu na potwierdzenie formy. Teraz, po intensywnym okresie przygotowawczym do nowego sezonu wróciłam do Tunezji. No i idzie mi jeszcze lepiej, niż kilka miesięcy temu. Wierzę, że ten rok będzie dla mnie udany i przyniesie mi jeszcze więcej takich wyników i spory awans w rankingu WTA – powiedziała Falkowska.", "Wcześniej w grze podwójnej Weronika i Słowaczka Viktoria Morvayova przegrały nieznacznie w zaciętym finale z Rumunkami Karolą-Patricią Bejenaru i Iloną-Georgianą Ghioroaie 6:1, 6:7 (7-9), 10-12. Przed tygodniem w tym tunezyjskim kurorcie triumfowała w deblu, podobnie jak i w singlu.", "W Monastyrze wystąpił też Daniel Michalski (LOTOS PZT Team), który sięgnął tam po tytuł w deblu z Hiszpanem Carlosem Sanchezem-Joverem. Duet rozstawiony z “trójką” w decydującym meczu ograł Niemców Constantina Schmitza i Kaia Wehneltema (nr 4.) 6:4, 7:5. W singlu Polak, rozstawiony z numerem drugim, odpadł nieoczekiwanie w pierwszej rundzie.", "Poza tym jednym wyjątkiem, naszym panom w tym tygodniu nie udało się pójść w ślady koleżanek. W halowym turnieju ATP w Montpellier (pula nagród 323 970 euro) Hubert Hurkacz (nr 4.), po “wolnym losie” na otwarcie, w drugiej rundzie przegrał z Hiszpanem Alejandro Davidovichem-Fokiną 5:7, 2:6. Natomiast w deblu z Szymonem Walkowem (LOTOS PZT Team) przegrali w pierwszym meczu nieznacznie z najwyżej rozstawionymi Finem Henrim Kontinenem i Francuzem Edouardem Rogerem-Vasselinem 7:6 (7-5), 2:6, 8-10.", "W eliminacjach singla nie powiodło się Kamilowi Majchrzakowi, który poniósł porażkę ze Słowakiem Lukasem Lacko 6:4, 4:6, 4:6. Zawodnik LOTOS PZT Team, podobnie jak Walków, pojawi się w Kalisz Arenie, gdzie w dniach 5-6 marca reprezentacja Polski spotka się w meczu Grupy Światowej II Pucharu Davisa z Salwadorem.", "Do Kalisza udał się też Kacper Żuk, który w tym tygodniu w challengerze ATP w kazachskim Nur-Sułtan (pula nagród 104 160 dol.) dotarł do ćwierćfinału. W nim został pokonany przez Szwajcara Henriego Laaksonena 6:4, 6:3. Zawodnik LOTOS PZT Team po trzecim w tym sezonie występie w 1/4 finału imprezy rangi ATP Challenger Tour osiągnie w poniedziałek 231. pozycję w rankingu ATP Tour, najwyższą w dotychczasowej karierze.", "Karol Drzewiecki, w parze z Portugalczykiem Goncalo Oliveirą, dotarł do półfinału gry podwójnej mniejszego challengera ATP w Las Palmas (pula nagród 44,82 tys. euro).", "Oprócz Żuka, Majchrzaka i Walkowa, w daviscupowej reprezentacji Polski powołanej przez kapitana Mariusza Fyrstenberga znaleźli się jeszcze deblista Jan Zieliński i debiutant Wojtek Marek (obaj LOTOS PZT Team).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mocny skład Polaków na mecz w Pucharze Davisa", "date": "\n\t\t\t\t\t\t\t\t\t\t24 lutego, 2021\t\t\t\t\t", "text": [": Tomasz Dobiecki", "– Zanim przejdziemy do składów, to ze strony drużyny dziękuję władzom Kalisza za organizację wydarzenia. Wiemy, jakie to są realia, a także fakt, że wiele takich meczów zostało rok temu odwołanych. Teraz sytuacja jest skomplikowana, więc ukłony dla miasta i Polskiego Związku Tenisowego, że będziemy mogli zagrać. Tym bardziej, że mamy bardzo mocną drużynę, wszyscy zawodnicy są z Lotos PZT Team. Do składu, ze względów treningowych, dołączy Piotr Matuszewski, miejscowy zawodnik. Z Salwadorem mecz nie będzie łatwy, Marcelo Aravelo to świetny zawodnik deblowy, może nam sprawić kłopoty. Cieszę się, bo lubię wyzwania, to też gwarant tego, że mecze będą na wysokim poziomie – powiedział Mariusz Fyrstenberg na konferencji prasowej w Kaliszu.", "Warto dodać, że Aravelo to czołowy deblista świata, który w ubiegłym i tym roku dotarł do ćwierćfinału gry podwójnej wielkoszlemowego Australian Open.", "– We wtorek zostały ogłoszone oficjalne składy na mecze, ale zawsze możliwe są jeszcze zmiany, ponieważ obostrzenia ITF są bardzo ostre, dlatego będziemy mieli robione testy w niedzielę i w środę. Popieram to, dlatego jesteśmy przygotowani też na różne scenariusze i mamy zawodników numer sześć i siedem, jeśli zajdzie taka konieczność. Na pewno w żadnym nie ma Jerzego Janowicza, bo Jurek wciąż leczy kontuzję pleców. We wtorek miałem z nim kontakt i wiem, że powoli zaczyna się ruszać. Sam powiedział, że jest na dobrej drodze do powrotu. To kultowy zawodnik, nie tylko w naszej kadrze, ale i na świecie. Mieć go w zespole, to ciekawa sprawa. Wspierał nas, był od początku do końca, pomagał młodym zawodnikom. Znamy go i to wartość dodana do kadry narodowej – dodał kapitan biało-czerwonych.", "Polacy po raz drugi zagrają w Kalisz Arenie. Przed rokiem w marcu pokonali w niej ekipę Hongkongu 4:0, a wówczas debiuty reprezentacyjne odnotowali Żuk, Walków, Zieliński i junior Maks Kaśnikowski, a obok nich wystąpił w drużynie jako najbardziej doświadczony właśnie Janowicz", "– Bardzo się cieszę, że druga impreza tej rangi odbędzie się właśnie w naszym mieście. Stare chińskie przysłowie, że do trzech razy sztuka, tutaj się sprawdzi i w normalnych warunkach będziemy mogli przeprowadzić imprezę, którą mieszkańcy będą mogli obejrzeć na żywo. Mam nadzieję, że współpraca na to się przełoży. Dziękuję za to, że możemy współpracować z Polskim Związkiem Tenisowym, to duża przyjemność. Tenis wchodzi na coraz większy poziom, dlatego nasi lokalni przedsiębiorcy włączyli się w organizację imprezy. Tak, jak to bywa przy dobrych współpracach, mam nadzieję, że wszyscy na tym zyskamy. Zapraszamy wszystkich przed telewizory. Może na trybuny uda się w kolejnej edycji. Myślimy o organizacji wielu imprez w takim towarzystwie i na takim poziomie. Na razie jednak dyskutujemy tylko o tym, co przed nami – powiedział Krystian Kinastowski prezydent Kalisza.", "– Dziękuję, że mogłem się z państwem połączyć. To dla nas wielka sprawa, ale muszę wrócić do historii. Puchar Davisa ma ponad 100-letnią tradycję i wydaje mi się, że jest czymś wyjątkowym dla każdego tenisisty. Jak każda drużyna ma swoje legendy, ważna jest historia, bo mamy stulecie Polskiego Związku Tenisowego. Rok 2021 to podwójna radość, obchody 100-lecia PZT i Puchar Davisa w Kaliszu. Cieszę się, że miasto dopisuje piękną historię do tego wydarzenia. Cieszę się, że Państwo nam zaufali, to świadczy o tym, że jesteśmy miastem, które jest dobrym gospodarzem – dodał Grzegorz Kulawinek wiceprezydent Kalisza.", "W Grupie Światowej II rozegrane zostanie w marcu 12 meczów. Ośmiu najwyżej notowanych zwycięzców w rankingu reprezentacji narodowych ITF wywalczy automatyczny awans do przyszłorocznych spotkań play off o miejsca w Grupie Światowej I. Natomiast cztery najniżej notowane zespoły zostaną rozlosowane w dwie pary do spotkań „knock-out”. W tym przypadku dopiero wygrana w listopadzie oznaczać będzie promocję, a porażka ponowną grę w play off o Grupę Światową II w 2022 roku.", "– Nie byłoby tego meczu po raz drugi w Kaliszu, gdyby nie prezydenci. To dzięki wspaniałej działalności panów zdecydowaliśmy się na Kalisz i nie jesteśmy zawiedzeni. Ich wkład jest olbrzymi. W tamtym roku, mimo tragicznie trudnej sytuacji, podjęliśmy słuszne decyzje, które zostały skopiowane na całym świecie. Jako pierwszych nas dotknęła gra bez publiczności. Udało się, wygraliśmy 4:0. Teraz nie pozostaje nam nic innego, jak skopiować ten wyczyn. „Było 4:0, ma być 4:0 i będzie 4:0″. Zwycięskich miejsc się nie zmienia, jeśli nam się uda, to do Kalisza będziemy zawsze wracać, bo to miasto tenisa, a otrzymało ten tytuł zasłużenie. Dziękuję marce Pretender, partnerowi głównemu tego meczu. Gdyby nie ona, to organizacja spotkania byłaby dużym wyzwaniem. W mieście możemy liczyć na wspaniałych partnerów – powiedział Mirosław Skrzypczyński, prezes Polskiego Związku Tenisowego.", "– Całe życie byłem optymistą i staram się nim zarażać w PZT. Takimi optymistami są też nasi partnerzy, np. sponsor strategiczny Grupa LOTOS. Dzięki niemu PZT wyruszył w piękną podróż szybkim Pendolino. Bez Grupy LOTOS byłoby to niemożliwe. Jesteśmy na zwycięskim szlaku i mam nadzieję, że on będzie trwał bez końca. Wierzę, że pandemia w niczym nie zagrozi, dojdziemy do celu, a także wszystkie zaplanowane rozgrywki. Trzeba w to wierzyć, że zwycięstwo nad tak niewidzialnym przeciwnikiem jak Salwador będzie sukcesem nas wszystkich. Mam nadzieję, że rozgrywki będą niezagrożone. Generalnie najważniejsze imprezy dochodzą do skutku, wiec jestem przekonany, że to nie będzie trwało zbyt długo – dodał Skrzypczyński.", "Grupa LOTOS SA od dwóch lat jest sponsorem strategicznym PZT – finansuje m.in. LOTOS PZT Team oraz cykl turniejów LOTOS PZT Polish Tour.", "– Jako Grupa LOTOS wspieramy tenis już od dwóch lat. Chcemy nadal upowszechniać tę dyscyplinę. Widzimy, że filarem reprezentacji narodowej są zawodnicy z LOTOS PZT Team. To powód do radości i dowód, że ten program jest potrzebną inicjatywą, dzięki której kreujemy przyszłość polskiego tenisa. Wsparcie jest szczególnie istotne w dobie pandemii, która wystawiła całą sportową społeczność na niełatwą próbę. Trzymamy kciuki za dobry start naszych rodaków w spotkaniach rozgrywanych w ramach turnieju Davis Cup – powiedział Adam Kasprzyk, rzecznik prasowy i dyrektor ds. komunikacji Grupy LOTOS SA.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Najlepsze skrzaty w województwie", "date": "\n\t\t\t\t\t\t\t\t\t\t27 lutego, 2021\t\t\t\t\t", "text": ["W Łęcznej odbyły się Halowe Mistrzostwa Województwa Lubelskiego Skrzatów do lat 12. Mistrzami zostali Natalia Chylińska z KT Avia Świdnik oraz Aleksey Petushynskyy z UKT GoRun Lublin. Na zdjęciu najlepsze zawodniczki turnieju.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Majchrzak i Żuk liderami drużyny na mecz w Pucharze Davisa", "date": "\n\t\t\t\t\t\t\t\t\t\t23 lutego, 2021\t\t\t\t\t", "text": ["Tomasz Dobiecki", "Dwudniowa rywalizacja w Kaliszu będzie się toczyć na twardym korcie o nawierzchni typu Mapecoat TNS Finish 3, Indoor. W piątek, 5 marca, pierwszy pojedynek singlowy zaplanowany jest na godzinę 14, a sobotnia rywalizacja rozpocznie się o godz. 11 od spotkania deblowego.", "Znamy też już skład zespołu gości, prowadzonego przez kapitana Yariego Bernardo. Do Polski przylecą: Marcelo Arevalo, Alberto Emmanuel Alvarado-Larin i Lluis Miralles.", "W pierwszy weekend marca w Grupie Światowej II rozegrane zostanie w sumie 12 meczów. Ośmiu najwyżej notowanych zwycięzców w rankingu reprezentacji narodowych ITF wywalczy automatyczny awans do przyszłorocznych spotkań play off o miejsca w Grupie Światowej I. Natomiast cztery najniżej notowane zespoły zostaną rozlosowane w dwie pary do spotkań “knock-out”. W tym przypadku dopiero wygrana w listopadzie oznaczać będzie promocję, a porażka ponowną grę w play off o Grupę Światową II w 2022 roku.", "Polacy awansowali do Grupy Światowej II po ubiegłorocznym zwycięstwie nad Hongkongiem 4:0 odniesionym w Kalisz Arenie. Punkty w singlu zdobyli wówczas Jerzy Janowicz, Kacper Żuk i junior Maks Kaśnikowski (obaj LOTOS PZT Team), a także debiutujący w reprezentacji debel Szymon Walków i Jan Zieliński (obaj LOTOS PZT Team).", "Tamto spotkanie było pierwszą imprezą sportową w kraju rozgrywaną bez udziału publiczności, ze względu na pandemię koronawirusa. Taką decyzję podjął Polski Związek Tenisowy i władze samorządowe Kalisza w trosce o zdrowie i bezpieczeństwo nas wszystkich. Tym razem, w oparciu o wciąż obowiązujące obostrzenia sanitarne, również rywalizacja toczyć się będzie przy pustych trybunach.", "Środową konferencję prasowę on line z Kalisza – początek o godz. 12 – będzie można śledzić na: na YouTube PZT TENIS TV  –", " ", "oraz na profilu na Facebooku @PZTofficial – ", " .", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Termin meczu Polek z Brazylijkami bez zmian", "date": "\n\t\t\t\t\t\t\t\t\t\t18 lutego, 2021\t\t\t\t\t", "text": [": Tomasz Dobiecki", "W tegorocznym turnieju finałowym o trofeum (dawniej Fed Cup) rywalizować ma 12 najlepszych drużyn w narodowym rankingu ITF, co oznaczało przyjazd do Budapesztu około 60 tenisistek. W obecnej sytuacji związanej z rozwojem pandemii zorganizowanie w hali imprezy na taką skalę ITF oraz węgierskie służby sanitarne uznały za niemożliwe. Dlatego zostanie ona przesunięta na inny termin, w dalszej części sezonu. Na razie nie jest znana nowa data.", "– Decyzja ta dotyczy tylko finałowego turnieju, natomiast wszystkie dwudniowe mecze fazy play off, zaplanowane w dniach 16-17 kwietnia odbędą się zgodnie z dotychczasowym terminarzem. Dlatego nasze przygotowania do spotkania z Brazylią w Bytomiu biegną według wcześniej opracowanego planu. Jedyną niewiadomą jest tylko to, czy w kwietniu", "będzie możliwe w naszym kraju rozgrywanie imprez sportowych z udziałem widowni, czy też grać będziemy przy pustych trybunach. Rywalizacja toczyć się będzie oczywiście z zachowaniem niezbędnych procedur sanitarnych, zresztą podobnie jak najbliższy mecz w Pucharze Davisa – powiedział Mirosław Skrzypczyński, prezes Polskiego Związku Tenisowego.", "W dniach 5-6 marca polscy tenisiści, prowadzeni przez kapitana Mariusza Fyrstenberga, spotkają się w Kalisz Arenie z drużyną Salwadoru. Stawką jest miejsce w przyszłorocznych barażach o prawo gry w Grupie Światowej I, stanowiącej bezpośrednie zaplecze elity walczącej o Srebrną Salaterę.", "– Cieszymy się, że po roku wracamy do gościnnego Kalisza, w którym w marcu pokonaliśmy pewnie zespół Hongkongu 4:0. Wtedy dosłownie w ostatniej chwili zmuszeni byliśmy podjąć, razem z prezydentami miasta Kalisza, decyzję o rozegraniu meczu bez udziału widowni, bo zaczynała się pierwsza fala pandemii. Teraz również nasza drużyna będzie rywalizować tam przy pustych trybunach, ze względu na obowiązujące w całym kraju obostrzenia sanitarne. Ale wierzymy, że uda jej się zrobić kolejny krok w stronę światowej czołówki. Już teraz mogę zaprosić na transmisje tego meczu na antenie Polsat Sport – dodał prezes Skrzypczyński.", "Mecz w Bytomiu będzie jednym z ośmiu spotkań na tym szczeblu rozgrywek, a zwycięskie zespoły wywalczą prawo walki w przyszłorocznych kwalifikacjach do Billie Jean King Cup by BNP Paribas Finals. Polki mogą przedłużyć imponującą serię do sześciu zwycięstw, bowiem w Grupie I w ostatnich sezonach pokonały ekipy Danii, Ukrainy, Słowenii, Turcji oraz Szwecji.", "Kwietniowa rywalizacja z Brazylią toczyć się będzie na twardym korcie w Hali Na Skarpie. Reprezentacja prowadzona przez kapitana Dawida Celta będzie miała okazję zrewanżować się rywalkom z Ameryki Południowej za porażkę w ich jedynym dotychczasowym spotkaniu. W 1989 roku, w Tokio, lepsze okazały się bowiem Brazylijki, a w składzie „biało-czerwonych”", "grały wówczas m.in. Magdalena Mróz i Katarzyna Nowak.", "Szczegółowy plan meczów play off Billie Jean King Cup:", "Fot. Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dwa tytuły polskich tenisistów w międzynarodowym Tourze", "date": "\n\t\t\t\t\t\t\t\t\t\t15 lutego, 2021\t\t\t\t\t", "text": [": Tomasz Dobiecki", "– Mój „pierwszy raz” przypadł w Walentynki. Owocne dwa tygodnie w Kazachstanie, półfinał w pierwszym tygodniu oraz zwycięstwo w drugim. Droga pełna zakrętów i trudnych momentów prowadziła mnie do tego tytułu, ale w końcu po długim czasie jest zwycięstwo. Dziękuję wszystkim, którzy mnie wspierają w trudnych momentach i nie tracili wiary w to, że najlepsze wciąż przede mną. Szczególne podziękowania dla trenera Lecha Sidora za to, że zacząłem patrzeć na tenis z zupełnie innej perspektywy i zacząłem się na nowo cieszyć tym sportem! Najlepsze wciąż przed nami! – napisał na swoim kanale w social mediach Dembek.", "Zawodnik LOTOS PZT Team, zajmujący 646. miejsce w rankingu ATP Tour, pokonał w niedzielnym finale Włocha Riccardo Balzeraniego (524. W rankingu ATP) 6:3, 7:6 (7-4). W ten sposób zdobył pierwszy tytuł singlowy w zawodowej karierze. W poniedziałek powinien awansować aż o 66 lokat – na 580. pozycję na świecie (najwyżej był notowany na 463. miejscu).", "W drugim tygodniu rywalizacji w Nur-Sułtan Dembek wystartował także w deblu, w parze z Finem Patrikiem Niklasem-Salminenem (nr 2.). Ale oddali walkowerem ćwierćfinał Wojciechowi Markowi (LOTOS PZT Team) i Yannowi Wójcikowi. Polski duet dotarł potem do finału, w którym przegrał z Białorusinami Jarosławem Szylą i Iwanem Liutarewiczem (nr 3.) 4:6, 2:6.", "Marek i Wójcik, podobnie jak Mikołaj Lorens (LOTOS PZT Team) w singlu przegrali w pierwszej rundzie, a eliminacji nie zdołał przejść Michał Mikuła.", "Za to kolejne deblowe zwycięstwo w turnieju ITF w Monastyrze (pula nagród 15 tys. dol.), odniosła Weronika Falkowska, która świetnie w Tunezji spisywała się na jesieni. Tym razem zawodniczka LOTOS PZT Team wystąpiła w parze z Czeszką Lindą Fruhvirtovą, a duet rozstawiony z numerem trzecim pokonał w finale Francuzkę Yasmine Mansouri i Serbkę Eleną Milovanovic (nr 4.) 6:3, 6:1. W singlu Weronika odpadła w ćwierćfinale.", "Bliscy zdobycia tytułu w halowym challengerze ATP we włoskiej Bielli (pula nagród 44 820 euro) byli Szymon Walków i Jan Zieliński (obaj LOTOS PZT Team). Polacy w drodze do finału stracili jednego seta, ale w decydującym spotkaniu musieli uznać wyższość Wenezuelczyka Luisa Davida Martineza i Hiszpana Davida Vege-Hernandeza (nr 2.) 4:6, 6:3, 8-10.", "Maja Chwalińska w półfinale singla zakończyła udział w halowym turnieju ITF w Grenoble (pula nagród 25 tys. dol.). W sobotę zawodniczka LOTOS PZT Team (220. w rankingu WTA), przegrała walkę o finał z Belgijką Maryną Zanevską (258 w WTA) 4:6, 1:6. Eliminacji we francuskim kurorcie nie przeszła Urszula Radwańska, odpadając w drugiej i zarazem decydującej rundzie.", "Do ćwierćfinału halowego challengera ATP w Cherbourgu (pula nagród 88 tys. euro) dotarł za to Kacper Żuk, który obecnie zajmuje 245. Miejsce na świecie. Tenisista LOTOS PZT Team przegrał w nim po bardzo zaciętym pojedynku z bardzo doświadczonym Czechem Lukasem Rosolem (198. w ATP) 6:7 (2-7), 6:4, 6:7 (2-7).", "Natomiast w deblu Żuk z Ukraińcem Władysławem Orłowowem, odpadł w pierwszej rundzie, podobnie jak polsko-czeski duet Karol Drzewiecki i Roman Jebavy (nr 3.).", "W niedzielę singlowy występ w wielkoszlemowym Australian Open zakończyła Iga Świątek (rozstawiona z numerem 15.), która w 1/8 finału przegrała w trzysetowym pojedynku z Rumunką Simoną Halep (nr 2.) 6:3, 1:6, 4:6. Polka gra jeszcze w Melbourne w mikście, razem z Łukaszem Kubotem. Mają za sobą pierwszy wygrany mecz, a w drugiej rundzie spotkają się z Amerykanką Hayley Carter i Belgiem Sanderem Gillem. Stawką będzie miejsce w 1/4 finału.", "Kubot, w parze z Holendrem Wesleyem Koolhofem, również powalczy o ćwierćfinał, a rywalami debla rozstawionego z numerem czwartym będą Australijczycy Matthew Ebden i John-Patrick Smith.", "W tym tygodniu będziemy też kibicować Kamilowi Majchrzakowi, który w Melbourne odpadł w pierwszej rundzie i już wrócił do Europy. Udał się od razu do Włoch, gdzie w Bielli wystartuje w dużym challengerze ATP (pula nagród 132 280 euro). Zawodnik LOTOS PZT Team został tam rozstawiony z numerem piątym, a na otwarcie wylosował Słoweńca Blaza Rolę.", "Kamil zagra też w deblu, razem z Amerykaninem Nathanem Pashą, a ich pierwszymi rywalami będą tenisiści z USA – Nathaniel Lammons i Jackson Withrow (nr 4.).", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Zielonej Górze walczą o medale Mistrzostw Polski Juniorów", "date": "\n\t\t\t\t\t\t\t\t\t\t19 lutego, 2021\t\t\t\t\t", "text": ["W zmaganiach dziewcząt do półfinałów gry pojedynczej awans wywalczyły: Zuzanna Frankowska (pokonała swoją koleżankę klubową z AZS Łódź, turniejową „jedynkę” Polę Wygonowską 6:2, 6:1), Magdalena Świerczyńska (WTS DeSki Warszawa), Xenia Lipiec (Kędzierzyński Klub Tenisowy), Weronika Ewald (Klub Tenisowy GAT Gdańsk). Bardzo zacięty był pojedynek pomiędzy Lipiec a Rozalią Gruszczyńską (KS Górnik Bytom). Po dwóch setach było 1:1, a o wygranej decydował super tie-break. W trakcie spotkania było sporo spięć, szczególnie na linii sędzia – Gruszczyńska. Ostatecznie wygrała Lipiec 4:6, 6:3, 10-7.", "– Ze względu na bezpieczeństwo wszystkich uczestników – ale przede wszystkim arbitrów, którzy cały czas podczas turnieju najbardziej narażają swoje zdrowie – po eliminacjach zdecydowaliśmy, żeby skrócić mecze. Zamiast trzech pełnych setów, decydująca partia to super tie-break – wyjaśnia Mirosław Skrzypczyński, prezes Polskiego Związku Tenisowego.  ", "W rywalizacji chłopców do strefy medalowej singla awansowali: Maks Kaśnikowski (Stowarzyszenie Trnovsky Mario Tennis Club), Filip Pieczonka (KT GAT Gdańsk), Martyn Pawelski (KS Górnik Bytom), Aleksander Orlikowski (Miejski Klub Tenisowy Łódź). Faworytem do wygranej w mistrzostwach w rywalizacji chłopców jest Kaśnikowski, który w ubiegłym roku zadebiutował w reprezentacji Polski w Pucharze Davisa.", "W meczu Pieczonki z Olafem Pieczkowskim (KT Jakubowo-Olsztyn) doszło do konfrontacji dwóch dobrych kolegów: – Obaj znają się od dziecka i od lat wspólnie grają w debla. Podobnie jest w Zielonej Górze – mówi Mikołaj Borkowski, szkoleniowiec Olafa. Jednak na korcie była walka o każdy punkt. Pieczonka wygrał z Pieczkowskim 4:6. 7:5, 10-8.", "– Chłopacy zdobywali wspólnie medale mistrzostw Polski, a w ubiegłym roku zdobyli brązowy medal Olimpiady Młodzieży do lat 16 w Baku oraz wygrali turniej ITF do lat 18 rangi 3 w Stambule – dodaje trener Borkowski i zaznacza, że jego podopieczny jest bardzo sprawny fizycznie i pracowity, a nieco więcej uwagi wymaga sfera mentalna.", "„Niepokojące jest to, że poza znanymi od jakiegoś już czasu młodymi zawodnikami, nie ma praktycznie przypadków graczy, których można uznać za interesujących i depczących po piętach tym najlepszym. Zaplecze praktycznie nie istnieje, poza przypadkami szczątkowymi. Drugim ciekawym faktem jest to, że więcej jest interesujących zawodników w turnieju chłopaków niż w turnieju dziewczyn. Odkąd pamiętam było przeważnie inaczej. Niezależnie od powyższego, uważam, że było kilka naprawdę ciekawych meczów” – napisał z kolei w mediach społecznościowych Tomasz Iwański, trener główny PZT, który oglądał turniej od eliminacji do wyłonienia ćwierćfinalistów.", "Impreza w Zielonej Górze odbywa się w ścisłym reżimie sanitarnym. Uczestnicy podkreślają bardzo dobrą organizację. Wyżywienie dla zawodników, trenerów oraz rodziców jest bezpłatny.", "– Ogromnie się cieszę, że impreza odbywa się w moim rodzinnym mieście, a patronat nad nią objęła Elżbieta Anna Polak, marszałek województwa lubuskiego. Warto też wspomnieć o stypendiach, które otrzymają złoci medaliści. A jest to kwota niebagatelna, która robi wrażenie – 24 tysiące złotych. Wicemistrzowie otrzymają cenne zegarki od jednego z partnerów turnieju Polskiej marki Polpora z Zielonej Góry, której właścicielem jest Tomasz Cerbiński. Głównym sponsorem i fundatorem stypendiów jest natomiast Pracownia Autorska Roman Szumny z Piły, tenisista-amator, mój serdeczny przyjaciel i kolega z ławy szkolnej. Oczywiście tradycyjnie wspiera imprezy tenisowe w naszym mieście i w tym wypadku również MOSiR z Zielonej Góry z dyrektorem Robertem Jagiełowiczem na czele oraz grający w tenisa prezydent miasta Janusz Kubicki – wylicza prezes Skrzypczyński, który podkreśla, że duże wsparcie MP Juniorów otrzymały także od Lotniska Zielona Góra Babimost oraz marki Jantar, wody mineralne.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Halowe Mistrzostwa Polski Juniorów – niespodzianka w rywalizacji chłopców", "date": "\n\t\t\t\t\t\t\t\t\t\t20 lutego, 2021\t\t\t\t\t", "text": ["Tomasz Dobiecki ", "W niedzielę o złoto krajowego czempionatu do lat 18 Pieczonka (nr 4) zagra z Martynem Pawelskim (KS Górnik Bytom, nr 6). W rywalizacji dziewcząt o tytuł mistrzowski zagrają: Weronika Ewald (KT GAT Gdańsk) i Zuzanna Frankowska (Akademicki Związek Sportowy Łódź).", "Stawką obu finałów będzie nie tylko tytuł mistrzowski, ale też pierwsze w historii HMPJ roczne stypendium sportowe, którego wysokość wynosi 24 tysiące złotych.", "– Takie mecze, jak dzisiejszy uczą pokory. Na pewno jest sportowa złość, spory niedosyt, bo niewiele brakło w decydującym super tie-breaku, ale taki jest sport. Nie zawsze się wygrywa, więc mogę tylko pogratulować Filipowi, bo dzisiaj zagrał ode mnie skuteczniej, szczególnie w najważniejszych momentach. Szkoda trochę, bo wiadomo, że takie stypendium daje pewne zabezpieczenie finansowe na cały rok. Ale się nie udało. Muszę wyciągnąć wnioski z tej porażki i grać dalej – powiedział Kaśnikowski.", "Zawodnik LOTOS PZT Team coraz częściej rywalizuje już z seniorami. W lipcu podczas 94. Narodowych Mistrzostw Polski w Bytomiu udało mu się w drugiej rundzie wyeliminować samego Huberta Hurkacza, wówczas zajmującego miejsce w czwartej dziesiątce rankingu ATP Tour. Dobrze sobie radził też w zawodowych turniejach LOTOS PZT Polish Tour dla krajowej czołówki podczas pandemii w lecie. A w marcu zadebiutował w reprezentacji narodowej w Pucharze Davisa, zdobywając w Kaliszu punkt na 4:0 w spotkaniu z Hongkongiem.", "W niedzielnym finale w hali MOSiR Zielona Góra Maks nie zagra. A szansę na tytuł i stypendium będzie miał występujący z “czwórką” Pieczonka, który trenuje na co dzień w Gdańskiej Akademii Tenisowej (KT GAT Gdańsk). Musi tylko pokonać Martyna Pawelskiego (nr 6). Zawodnik KS Górnik Bytom w sobotę wygrał z turniejową “dwójką” Aleksandrem Orlikowskim (Miejski Klub Tenisowy Łódź, nr 2.) 6:4, 6:1.", "Pieczonka już może cieszyć ze złota HMPJ w deblu, wywalczonego po południu w parze z Olafem Pieczkowskim (KT Jakubowo-Olsztyn). Rozstawiona z numerem drugim para pokonała w bardzo zaciętym finale Kaśnikowskiego i Orlikowskiego (nr 1) 7:6 (7-2), 4:6, 10-7.", "W niedzielnym finale dziewcząt również wystąpi reprezentantka Gdańskiej Akademii Tenisowej – Weronika Ewald, która awansowała do tej fazy eliminując Xenię Lipiec (Kędzierzyński Klub Tenisowy, nr 6) 7:6 (7-5), 6:3. Pod drugiej stronie siatki stanie inna nierozstawiona zawodniczka Zuzanna Frankowska (Akademicki Związek Sportowy Łódź), która w półfinale okazała się lepsza od Magdaleny Świerczyńska (WTS DeSki Warszawa, nr 4) 0:6, 6:2, 10-5.", "Świerczyńska musi się zadowolić brązowym medalem, no i tytułem mistrzowskim zdobytym w deblu z Darią Górską (Centralny Klub Tenisowy Grodzisk Mazowiecki “Akademia Kozerki”). Najwyżej rozstawione tenisistki pokonały w finale 6:4, 7:5 Ewald i Lipiec.", "W niedzielę finał dziewcząt rozpocznie się o godzinie 9, a po nich na kort wyjdą Pieczonka i Pawelski. Na profilu Polskiego Związku Tenisowego na Facebooku rano będzie  można znaleźć link do transmisji on line z hali MOSiR.", "Ze względów bezpieczeństwa uczestników wprowadzona została skrócona formuła rozgrywania spotkań w grze pojedynczej – trzeciego decydującego seta zastąpił super tie-break. Zresztą tegoroczne HMPJ w Zielonej Górze odbywają się w ścisłym reżimie sanitarnym. Honorowy patronat nad imprezą objęła Elżbieta Anna Polak, marszałek województwa lubuskiego.", "Fot. Olga Pietrzak-Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ewald i Pawelski z juniorskimi tytułami i stypendiami", "date": "\n\t\t\t\t\t\t\t\t\t\t21 lutego, 2021\t\t\t\t\t", "text": [": Tomasz Dobiecki", "Ewald, która dzień przed pojedynkiem o złoto miała 15-te urodziny, pokonała w pierwszym z finałów – z udziałem dwóch nierozstawionych tenisistek – Zuzannę Frankowską (AZS Łódź) 6:4, 6:3.", "– Bardzo cieszę się z tego tytułu, bo w pięciu meczach nie straciłam tutaj seta, a wyeliminowałam po drodze dwie rozstawione zawodniczki. Jestem zadowolona wyniku, choć może w finale mogłam zagrać trochę lepiej, ale udało się i jestem z siebie dumna. To stypendium pomoże mi dalej się rozwijać i grać jeszcze lepiej – powiedziała zawodniczka Gdańskiej Akademii Tenisowej, która w Zielonej Górze zdobyła też srebrny medal w deblu.", "Po dziewczętach na kort wyszli finaliści singla chłopców. W nim rozstawiony z numerem szóstym Martyn Pawelski (KS Górnik Bytom) pokonał Filipa Pieczonkę (KT Gdańska Akademia Tenisowa) 6:3, 6:3.", "– Jestem szczęśliwy, chociaż też zmęczony trochę, bo zagrałem tu dużo meczów, w singlu i w deblu. W deblu zdobyłem tylko brąz, ale to, co najważniejsze udało mi się osiągnąć w singlu. Cieszę się, bo pomimo dwóch setów, finał nie był wcale łatwy, Filip walczył o każdą piłkę, było dużo gry na przewagi. No ale to ja wygrałem ostatecznie. Cieszę się, bo to roczne stypendium to bardzo konkretna pomoc, która wesprze mnie w dalszej karierze – powiedział Pawelski.", "Dzień wcześniej Pieczonka sprawił jedną z największych niespodzianek w Zielonej Górze, bowiem wyeliminował w półfinale uznawanego za najpoważniejszego kandydata do tytułu Maksa Kaśnikowskiego (Stowarzyszenie Trnovsky Mario Tennis Club) 7:5, 3:6, 10-8. Ale zawodnik Gdańskiej Akademii Tenisowej sięgnął w zielonogórskich HMPJ po złoto w", "deblu, razem z Olafem Pieczkowskim (KT Jakubowo-Olsztyn). W bardzo zaciętym finale pokonali Kaśnikowskiego i Orlikowskiego (nr 1) 7:6 (7-2), 4:6, 10-7.", "Tegorocznych mistrzów w grach podwójnych poznaliśmy w sobotę po południu. W rywalizacji dziewcząt najlepsze okazały się Daria Górska (Centralny Klub Tenisowy Grodzisk Mazowiecki “Akademia Kozerki”) i Magdalena Świerczyńska (WTS DeSki Warszawa), które w finale wygrały 6:4, 7:5 z Ewald i Xenią Lipiec (Kędzierzyński Klub Tenisowy).", "– Cieszymy się, że mimo tych trudnych czasów udało nam się zorganizować mistrzostwa, w których mogli zagrać najlepsi nasi juniorzy. W dodatku nagrodą w singlu były po raz pierwszy w historii tej imprezy stypendia sportowe, a nie tylko nagrody rzeczowe. To wszystko nie udałoby się, gdyby nie wspaniali ludzie, którzy od dawna wspierają tenis w Zielonej Górze, jak marszałek województwa lubuskiego Elżbieta Anna Polak, prezydent miasta Janusz Kubicki czy dyrektor MOSIR Zielona Góra Robert Jagiełowicz. To właśnie dzięki współpracy z władzami lokalnymi i wieloma innymi partnerami możemy organizować takie imprezy tu w Zielonej Górze – stwierdził Mirosław Skrzypczyński, prezes Polskiego Związku Tenisowego.", "Ze względów bezpieczeństwa uczestników wprowadzona została skrócona formuła rozgrywania spotkań w grze pojedynczej – trzeciego decydującego seta zastąpił super tie-break. Zresztą tegoroczne HMPJ w Zielonej Górze odbywały się w ścisłym reżimie sanitarnym.", ":", "dziewczęta", "gra pojedyncza", "Weronika Ewald (KT Gdańska Akademia Tenisowa) – Zuzanna Frankowska", "(Akademicki Związek Sportowy Łódź) 6:4, 6:3", "gra podwójna", "Daria Górska (CKT Grodzisk Mazowiecki “Akademia Kozerki”), Magdalena", "Świerczyńska (WTS DeSki Warszawa) – Weronika Ewald (KT Gdańska Akademia", "Tenisowa), Xenia Lipiec (Kędzierzyński Klub Tenisowy) 6:2, 6:4", "chłopcy", "gra pojedyncza –", "Martyn Pawelski (KS Górnik Bytom) – Filip Pieczonka (KT Gdańska Akademia", "Tenisowa) 6:3, 6:3", "gra podwójna", "Filip Pieczonka (KT Gdańska Akademia Tenisowa), Olaf Pieczkowski (KT", "Jakubowo-Olsztyn) – Maks Kaśnikowski (Stowarzyszenie Trnovsky Mario", "Tennis Club), Aleksander Orlikowski (MKT Łódź) 7:6 (7-2), 4:6, 10-7", "Medaliści Halowych Mistrzostw Polski Juniorów Zielonej Górze:", "dziewczęta –", "gra pojedyncza", "1. Weronika Ewald (KT Gdańska Akademia Tenisowa)", "2. Zuzanna Frankowska (Akademicki Związek Sportowy Łódź)", "3. Magdaleny Świerczyńska (WTS DeSki Warszawa)", "  . Xenia Lipiec (Kędzierzyński Klub Tenisowy)", "gra podwójna", "1. Daria Górska (CKT Grodzisk Mazowiecki “Akademia Kozerki”), Magdalena", "Świerczyńska (WTS DeSki Warszawa)", "2. Weronika Ewald (KT Gdańska Akademia Tenisowa), Xenia Lipiec", "(Kędzierzyński Klub Tenisowy)", "3. Olga Gołaś (Fundacja Szczeciński Klub Tenisowy Promasters), Pola", "Wygonowska (AZS Łódź)", "  . Alicja Formella (SKT Centrum Bydgoszcz), Rozalia Gruszczyńska (KS", "Górnik Bytom)", " chłopcy –", "gra pojedyncza", "1. Martyn Pawelski (KS Górnik Bytom)", "2. Filip Pieczonka (KT Gdańska Akademia Tenisowa)", "3. Maks Kaśnikowski (Stowarzyszenie Trnovsky Mario Tennis Club)", "  . Aleksander Orlikowski (Miejski Klub Tenisowy Łódź)", "gra podwójna", "1. Filip Pieczonka (KT Gdańska Akademia Tenisowa), Olaf Pieczkowski (KT", "Jakubowo-Olsztyn)", "2. Maks Kaśnikowski (Stowarzyszenie Trnovsky Mario Tennis Club),", "Aleksander Orlikowski (MKT Łódź)", "3. Marcel Kamrowski (Sopot Tenis Klub), Karol Tomański (Stowarzyszenie", "Trnovsky Mario Tennis Club)", "  . Martyn Pawelski (KS Górnik Bytom), Patryk Stokowski (Warszawski Klub", "Tenisowy Mera)", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga zatrzymana przez Simonę", "date": "\n\t\t\t\t\t\t\t\t\t\t14 lutego, 2021\t\t\t\t\t", "text": ["Pojedynek Świątek z Halep był interesującym widowiskiem. Polka pierwszego seta zagrała na bardzo dobrym poziomie i dużej koncentracji, której niestety zabrakło w drugiej partii. 19-letniej Idze brakowało w tym meczu regularności i pierwszego serwisu. Zanotowała aż 42 niewymuszone błędy.", "– Iga nie czuła w tym spotkaniu returnu. Może to kwestia nawierzchni. Inna była w Paryżu, a inna jest w Melbourne. Po pierwszym zwycięskim secie dla Świątek myślałem, że wygra całe spotkanie. Musi wyciągnąć z tej porażki pozytywne wnioski. To jeszcze bardzo młoda tenisistka – powiedział Mats Wilander, były świetny gracz, a obecnie ekspert w stacji Eurosport.", "Także Simona Halep na antenie Eurosportu skomentowała mecz z Polką: – Cały turniej serwuję całkiem dobrze, jestem bardzo zadowolona z tego elementu. Może nie są one silne, ale są dla mnie wystarczające. Staram się grać różnorodnie nie tylko na jedną stronę. Na pewno dziś mi ten serwis pomógł, cieszę się, że przeciwniczka miała problemy z returnem. I dodała, że jest nieco zmęczona, bo stres z pierwszego tygodnia pozostaje, ale jestem skoncentrowana i postaram się zrobić wszystko, co w mojej mocy, by zagrać lepiej w kolejnej rundzie.", "Rywalką rozstawionej z „dwójką” Rumunki będzie Serena Williams. Amerykanka pokonała  Białorusinkę Arynę Sabalenkę. W tym spotkaniu dominowały głośne okrzyki obu tenisistek, ale nie brakowało w nim dobrej gry. Młodsza z sióstr Williams zwyciężyła 6:4, 2:6, 6:4", "Do ćwierćfinału awansowała też Japonka Naomi Oska, która obroniła dwie piłki meczowe i zwyciężyła Garbinię Muguruzę 4:6, 6:4, 7:5.", "Do najlepszej ósemki AO awans wywalczyła również 35-letnia Su-Wei Hsieh z Tajwanu, która w swojej kolekcji ma trzy wielkoszlemowe tytuły w deblu, a teraz po raz pierwszy znalazła się w ćwierćfinale singla. Tajwanka pokonała 6:4, 6:2 Marketę Vondrousovą.", "Swoje mecze wygrały też Elina Switolina (Ukraina) i Karolina Muchova (Czechy).", "W trzeciej rundzie turnieju debla zameldowała się para Łukasz Kubot i Wesley Koolhof. Polsko-holenderski duet pokonał parę z Australii Thanasi Kokkinakis/Nick Kyrgios 6:3, 6:4. Ich kolejnymi przeciwnikami będą w poniedziałek następni Australijczycy, grający z dziką kartą Matthew Ebden i John-Patrick Smith.", "W grze pojedynczej mężczyzn nadspodziewanie łatwo swój mecz wygrał Grigor Dimitrow. 29-letni Bułgar pokonał aktualnie trzeciego w rankingu ATP Dominica Thiema (Austria) 6:4, 6:4, 6:0. W innym pojedynku Alexander Zverev (Niemcy) zwyciężył Serba Dusana Lajovicia 6:4, 7:6 (5), 6:3. O bardzo dużej niespodziance można mówić w przypadku Asłana Karacewa. Kwalifikant z Rosji pokonał Felixa Augera-Aliassime z Kanady 3:6, 1:6, 6:3, 6:3, 6:4.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga w trzeciej rundzie singla. Zagra też w miksta", "date": "\n\t\t\t\t\t\t\t\t\t\t10 lutego, 2021\t\t\t\t\t", "text": ["– Chciałam dominować na korcie, być pewna siebie i nie pozwalać na narzucenie stylu gry rywalki – powiedziała na konferencji prasowej Polka. I dodała: – Nie było łatwo, bo Camila jest świetną zawodniczką. Potrafi grać doskonale, kiedy jest w rytmie. Pamiętam nasz mecz sprzed dwóch lat, kiedy przegrałam. Wtedy Włoszka grała zbyt szybko dla mnie, wiedziałam, że teraz będzie inaczej.   ", "W walce o ćwierćfinał Świątek zmierzy się Francuzką Fioną Ferro (mecz z czwartku na piątek). Polka wystąpi także w mikście, a jej partnerem będzie Łukasz Kubot.", "W środę na kortach w Melbourne niespodzianek w drugiej rundzie nie brakowało. Z turniejem pożegnały się m. in. trzy mistrzynie Wielkiego Szlema. Kanadyjka Bianca Andrescu (triumfatorka US Open, rozstawiona z numerem 9 w AO) przegrała z Su-Wei Hsieh 3:6, 2:6. Tenisistka z Tajwanu wygrała ósmy mecz z zawodniczką z Top 10.", "Odpadła także Petra Kvitova (mistrzyni w grze pojedynczej z Wimbledonu z 2011 i 2014 roku). Czeszka nie sprostała Soranie Cirstei. Rumunka wygrała w trzech setach 6:4, 1:6, 6:1.", "Tylko gema w pojedynku z Sarą Errani wywalczyła siedmiokrotna triumfatorka Wielkich Szlemów w singlu Venus Williams. Amerykanka dostała srogą lekcję ulegając Włoszce 1:6, 0:6.", "Z odniesieniem zwycięstwa nie miała natomiast żadnych problemów młodsza z sióstr Williams. Serena potrzebowała 69 minut, żeby w dwóch setach pokonać Ninę Stojanović z Serbii 6:3, 6:0.", "O krok od odpadnięcia była Simona Halep. Rumunka w trzecim secie meczu z Alją Tomljanović przegrywała już 2:5, ale potrafiła przełamać swoją słabość i ostatecznie pokonała Australijkę: 4:6, 6:4, 7:5. – Spodziewałam się, że rywalka jest silna i będzie grać ostro, ale było mi dużo trudniej niż się spodziewałam. Cieszę się, że teraz mogę się uśmiechnąć – powiedziała Halep po meczu.", "Bez większych problemów w trzeciej rundzie zameldowała się Naomi Osaka (Japonia), pokonując Carolinę Garcię (Francja) 6:2, 6:3.", "Wielkie emocje były w spotkaniu w rywalizacji mężczyzn pomiędzy Stanem Wawrinką, a Martinem Fucsovicsem. Rozstawiony z numerem 17 w Melbourne Szwajcar (mistrz AO z 2014 roku) po dwóch setach przegrywał z rywalem 0:2 (5:7 i 1:6). Wawrinka nie poddał się i wygrał dwie kolejne partie – 6:4, 6:2. W piątym secie przy stanie 6:6 w gemach rozgrywany był tzw. super tie-break. Szwajcar prowadził w nim 9-6 (miał trzy meczbole!). Popełnił jednak błędy z bekhendu, a rywal z Węgier był bezwzględny, popisał się świetnym finiszem i wygrał pięć kolejnych piłek.", "W kolejnej rundzie jest także turniejowa „jedynka”. Novak Djoković (Serbia) nie bez trudu, bo w czterech setach wygrał z Francesem Tiafoe (USA) 6:3, 6:7 (3), 7:6 (2), 6:3.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rusza Australian Open, ale Polacy startują też w innych turniejach!", "date": "\n\t\t\t\t\t\t\t\t\t\t7 lutego, 2021\t\t\t\t\t", "text": [": Tomasz Dobiecki", "W nocy z niedzieli na poniedziałek do akcji na kortach w Melbourne Park przystąpi dwójka z nich. Około godziny 3 w nocy na 1573 Arena powinien się rozpocząć mecz Świątek, rozstawionej z numerem 15. Z Holenderką Arantxą Rus. Będzie to ich drugi pojedynek, ale pierwszy twardej nawierzchni. W ubiegłym sezonie Polka przegrała z nią na korcie ziemnym w Rzymie 6:7 (5-7), 3:6. Triumfatorka ubiegłorocznego Roland Garros będzie miała więc okazję do rewanżu.", "Tuż przed Australian Open Polka dotarła do 1/8 finału turnieju WTA 500 – Gippsland Trophy (z pulą nagród 4467 620 dol.) w Melbourne, gdzie przegrała nieoczekiwanie z Rosjanką Jekateriną Aleksandrową 4:6, 2:6.", "Natomiast około godz. 4 nad ranem w poniedziałek udział w pierwszej tegorocznej imprezie wielkoszlemowej powinien rozpocząć Kamil Majchrzak (109. w ATP). Rywalem zawodnika LOTOS PZT Team będzie Serb Miomir Kecmanović (42. w ATP), z którym jeszcze nie miał okazji grać. Polak w tym sezonie ma bilans meczów 1-1, bowiem w tym tygodniu w turnieju ATP 250 – Great Ocean Road Open (z pulą nagród 382 570 dol.) wyeliminował rozstawionego z numerem 12. Serba Laslo Djere’a 6:3, 6:4, ale potem przegrał z Holendrem Boticiem van de Zandschulpem 4:6, 6:3, 4:6.", "W tej samej imprezie ćwierćfinał osiągnął Hubert Hurkacz, który w tej fazie poniósł porażkę z Włochem Stefano Travaglią 6:3, 3:6, 5:7. Hubert przystąpi do gry w Australian Open we wtorek, a pierwszym rywalem zawodnika rozstawionego z numerem 26. będzie Szwed Mykael Ymer. Spotkają się oni już po raz trzeci, a w dwóch poprzednich pojedynkach na nawierzchni ziemnej Polak zdołał urwać rywalowi tylko jednego seta.", "Hurkacz wystąpi w Australian Open także w grze podwójnej, a jego partnerem będzie Felix Auger-Aliassime, z którym na jesieni triumfował w imprezie ATP Masters 1000 w paryskiej hali Bercy. W pierwszej rundzie na drodze polsko-kanadyjskiego duetu staną brytyjscy bracia Ken i Neal Skupski (nr 16.).", "O swój drugi tytuł w Melbourne powalczy Łukasz Kubot, zwycięzca tej imprezy z 2014 roku (w parze ze Szwedem Robertem Lindstedtem). Tym razem zagra z nowym partnerem Holendrem Wesleyem Koolhofem. Zostali rozstawieni z numerem czwartym i wylosowali na otwarcie Urugwajczyka Ariela Behara oraz Ekwadorczyka Gonzalo Escobara.", "W tym tygodniu duet Kubot-Koolhof – w swoim pierwszym wspólnym starcie – przegrali z Francuzami Jeremym Chardym i Fabricem Martinem 6:7 (8-10), 3:6 w ćwierćfinale turnieju ATP 250 – Murray River Open (z pulą nagród 320 775 dol.) w Melbourne.", "Za to na starcie challengera ATP we Francuskim Quimper (z pulą nagród 44 820 euro) stanęło trzech Polaków, wszyscy w deblu. Karol Drzewiecki i Szymon Walków (LOTOS PZT Team), rozstawieni z numerem trzecim, odpadli w ćwierćfinale, ponosząc porażkę z Amerykanami Brandonem Nakashimą i Hunterem Reesem 6:3, 6:7 (7-9), 7-10. Natomiast Jan Zieliński (LOTOS PZT Team) i Austriak Sebastian Ofner ulegli Austriakowi Jurijowi Rodionovovi i Czechowi Lukasowi Rosolowi 4:6, 7:6 (7-5), 7-10.", "Drzewiecki udał się teraz na duży challenger do Cherbourga (pula nagród 88 520 euro), gdzie w deblu zagra w parze z Kacprem Żukiem (LOTOS PZT Team). W niedzielę Karol przegrał tam w pierwszej rundzie eliminacji singla z Ukraińcem Władysławem Orłowem 3:6, 2:6. Natomiast Kacper ma zagwarantowane miejsce w głównej drabince, w której wylosował na otwarcie Francuza Maxima Janviera.", "Natomiast Walków i Zieliński wystartują razem w mniejszym challengerze ATP we włoskiej Bielli (pula nagród 44 830 euro). Zawodnicy LOTOS PZT Team w pierwszej rundzie zagrają z Włochami Daniele Augentim i Massimo Giuntą.", "Do Grenoble na turniej ITF 25 (pula nagród 25 tys. dol.) udały się dwie Polki. Maja Chwalińska (LOTOS PZT Team) zakwalifikowała się do głównej drabinki, natomiast w dwurundowych eliminacjach walczy Urszula Radwańska, która przed tygodniem byłą w półfinale imprezy tej samej rangi w Andrezieux-Boutheon (po przejściu kwalifikacji). Młodsza z krakowskich sióstr pokonała już Francuzkę Elsę Pellegrinelli 6:3, 6:4, a w poniedziałek spotka się z kolejną tenisistką gospodarzy Gaelle Desperrier.", "W tym tygodniu bardzo ucieszyły nas liczne starty młodych polskich tenisistów, którzy w mijającym tygodniu walczyli punkty do rankingów w turniejach rangi ITF. Pierwszy zawodowy tytuł w karierze, na razie w deblu, zdobyła w Szymkent (pula nagród 15 tys. dol.) Weronika Baszak, ubiegłoroczna finalistka Australian Open juniorek. Zawodniczka LOTOS PZT Team w Kazachstanie triumfowała w parze z Rosjanką Anastazją Tichonową, a w singlu dotarła do 1/8 finału.", "Aż pięciu Polaków wystartowało w imprezie tej samej rangi w kazachskim Nur-Sułtan (15 tys. dol.). Tam byliśmy świadkami polskiego ćwierćfinału, w którym Michał Dembek pokonał Wojciecha Marka (LOTOS PZT Team) 6:1, 6:4, ale w kolejnym występie przegrał z Finem Otto Virtanenem  6:3, 3:6, 4:6.", "Dembek osiągnął tam też półfinał gry podwójnej z Michałem Mikułą, Debel rozstawiony z numerem 4. poniósł w nim porażkę z Białorusinami Iwanem Liutarewiczem i Jarosławem Szylą (nr 2.) 4:6, 4:6. Mikuła wcześniej odpadł w drugiej rundzie eliminacji w singlu, a w pierwszej podobny los spotkał Yanna Wójcika. Natomiast w głównej drabince znalazł się Mikołaj Lorens, ale w pierwszym meczu musiał uznać wyższość Kazacha Timura", "Chabibulina 6:7 (5-7), 1:6.", "Danielowi Michalskiemu (LOTOS PZT Team) nie powiodło się w halowym turnieju ITF w Sankt Petersburgu (pula nagród 15 tys. dol.), gdzie odpadł w pierwszych rundach w singlu i deblu z Rosjaninem Sawrijanem Daniłowem.", "W turniejach ITF (z pulami nagród p0 15 tys. dol.) w egipskim Szarm el-Szejk zagrali Piotr Matuszewski i Joanna Zawadzka, która pomyślnie przeszła trzy rundy eliminacji, a w pierwszym meczu w głównej drabince przegrała z Czeszką Monicą Kilnarovą 5:7, 2:6.", "Jej los w singlu podzielił w pierwszej rundzie Matuszewski, ulegając Japończykowi Daisuke Sumizawie 6:4, 1:6, 8-10. Natomiast w deblu z Czechem Davidem Poljakiem (nr 2.) dotarł do półfinału, w którym lepsi okazali się Belg Arnaud Bovy i Brytyjczyk Aidan Mchugh 6:4, 3:6, 7-10.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bresnik, Resnik i rzeźnik – kręta droga Thiema na tenisowy szczyt", "date": "\n\t\t\t\t\t\t\t\t\t\t12 lutego, 2021\t\t\t\t\t", "text": [": Marcin Bratkowski", "Noc. Mróz. Rozgwieżdżone niebo. Dwóch mężczyzn biega z 25-kilogramowymi drewnianymi balami. W oddali słychać szmer dzikiej zwierzyny. To wilki? Niedźwiedzie? Starszy, 60-letni były żołnierz, przerzuca kłody jakby były zapałkami. Młodszy, 20-letni tenisista, co chwilę musi się zatrzymywać, żeby złapać oddech. Z każdym kolejnym treningiem robi jednak mniej przerw. Ma coraz więcej sił. Jest w stanie dłużej biegać po korcie i silniej przebijać piłkę. Dzięki staremu mistrzowi wspina się na wyżyny swoich fizycznych możliwości. W końcu sięga po wielkoszlemowy tytuł. Światła gasną, wjeżdżają napisy końcowe. Tak wyglądałby film o drodze Dominica Thiema do wielkoszlemowego tytułu, gdyby jego reżyserem był Sepp Resnik, wspomniany już były żołnierz, który pracował nad formą fizyczną młodego Austriaka. Z tym hollywoodzkim scenariuszem jest jeden problem – sam tenisista twierdzi, że to bzdury.", "– Kłodę na plecy wziąłem jeden jedyny raz, tylko dlatego, że fotograf robiący sesję uznał, że na siłowni wyjdzie nudno. Owszem, pracowałem z Resnikiem, biegaliśmy po lasach, ale nie miał na mnie aż takiego wpływu. Powiedzmy tak: z nim czy bez niego i tak byłbym tu, gdzie jestem", " podkreślał Thiem w rozmowie z magazynem Sport Week. Rewelacje Resnika przylgnęły jednak do tenisisty na dobre, a dziennikarze z całego świata wciąż mówiąc o jego drodze do wielkości wyciągają z rękawa nocne biegi po lesie i zimowe kąpiele w rzece. Niepotrzebnie, bo życie i kariera Austriaka są ciekawe nawet bez zmyślonych historii.", "Rodzice Dominica, Wolfgang i Karin, oboje byli trenerami tenisa. Świeżo upieczony zwycięzca US Open śmieje się, że w zasadzie to urodził się na korcie i nigdy z niego nie zszedł. Mieli jednak na tyle rozsądku, żeby karierę swojego syna oddać w ręce najlepszego dostępnego specjalisty – Güntera Bresnika. Wolfgang Thiem zrezygnował z prowadzenia własnej akademii, przyjmując pracę jako trener u Bresnika, a jego szef wziął pod swoje skrzydła 9-letniego Dominica. I chociaż w swojej karierze pracował z Borisem Beckerem czy Henri Lecontem, to o siedemnastoletniej współpracy z Austriakiem Bresnik napisał książkę pod niezbyt oryginalnym tytułem „Metoda Dominica Thiema”. I to tego podopiecznego nazywa swoim dziełem życia.", "– To najważniejszy człowiek w mojej karierze i zawsze będę mu wdzięczny za wszystko co już osiągnąłem i co osiągnę w przyszłości. Dla mnie to najlepszy trener na świecie ", "mówił o Bresniku tenisista kilka lat temu w rozmowie z Break Point Brasil. Kilka dni po wygraniu US Open do sądu trafił pozew, który Bresnik złożył przeciwko rodzinie Thiemów. To, czego domaga się w sądzie były już (współpraca zakończyła się w zeszłym roku) szkoleniowiec pozostaje niejasne. Publiczne stały się jednak jego opinie o Dominicu, jego ojcu, i swoim wpływie na ich sukces: – Z czasem stało się dla mnie bardziej jasne, dlaczego sprawy tak się potoczyły. To jednak nie sprawia, że sytuacja wygląda lepiej. Są rzeczy, których kompletnie nie rozumiem: szczerość, lojalność, wartości… niewiele tego zostało. Nie mam z tym wielkiego problemu, poza tym, że zostałem oszukany. Nie wolno tak postępować z osobą, której się wszystko zawdzięcza. Gdyby nie ja, jego tata byłby klubowym trenerem, a Dominic zawodnikiem z Futuresów", " stwierdził Bresnik po rozstaniu.", "Nowym trenerem Thiema został Nicolas Massu, były chilijski tenisista. To on ogrzał się w blasku wielkoszlemowego triumfu. Nie bez zasług, bo o ile Austriak mógł się pochwalić nienaganną techniką (to zasługa Bresnika) i żelaznymi płucami (tutaj największą rolę, mimo swojej skłonności do bajkopisarstwa, odegrał Resnik), to jego skrajnie defensywny tenis nie pozwalał mu się rozwijać. Rozstanie ze starym szkoleniowcem, choć bolesne, było niezbędne, żeby wejść na szczyt. Bo to nowy trener nauczył Thiema atakować. Zanim jednak całemu zespołowi pracującemu nad tenisowym rozwojem zawodnika udało się odpowiednio zgrać wszystkie elementy, trzeba było odblokować najważniejszy z nich – głowę.", "Młody Thiem, chociaż lubił ciężką pracę i miał niekwestionowany talent, na początku dorosłej kariery miał problem z najważniejszym tenisowym organem, czyli głową. Tak przynajmniej twierdził prowadzący go wówczas duet Bresnik-Resnik. Były wojskowy, odpowiadający za przygotowanie fizyczne, ciągle narzekał, że młody podopieczny jest zbyt zamknięty w sobie, nie umie okazywać emocji. W związku z tym otrzymał od Dominica niezwykły prezent urodzinowy. – Byliśmy wówczas we Włoszech i grałem w turnieju Futures. Przegrałem gema w fatalny sposób i w konsekwencji straciłem seta. Resnik ciągle narzekał, że nie potrafię odpowiednio pokazywać emocji na korcie, więc rozwaliłem rakietę. Wtedy przypomniałem sobie, że to jego urodziny. Rzuciłem więc te resztki rakiety na kort, wrzeszcząc „wszystkiego najlepszego!” ", " wspominał tenisista. Resnik później przyznał, że to był jeden z lepszych prezentów urodzinowych, jakie kiedykolwiek otrzymał.", "Brak okazywanych emocji nie wynikał jednak z tego, że Thiemowi nie zależało na sukcesie. Wręcz przeciwnie, Bresnik podkreślał, że to jedyny zawodnik, który w trakcie współpracy nigdy nie zapytał, kiedy skończą trening. W przeciwieństwie do Ernesta Gulbisa, który również był szkolony przez Austriaka, nigdy nie było wątpliwości co do tego, czy ważniejszy jest dla niego tenis, dziewczyny, czy szybkie samochody. Ambicja sprawiła, że Dominic Thiem, wsparty przez Bresnika i Resnika, stał się… tenisowym rzeźnikiem, umiejącym zarżnąć marzenia rywali o triumfie. I rangi jego sukcesu nie powinno umniejszać to, że jego sprzymierzeńcem był koronawirus, który sprawił, że w Nowym Jorku zabrakło Novaka Djokovicia i Rafy Nadala.", "– Jestem przekonany, że obecna sytuacja z pandemią, będzie niosła też za sobą pozytywy. Że społeczeństwo czegoś się nauczy", " mówił w maju w rozmowie z portalem redbull.com. I chociaż tych pozytywnych przemian społecznych na razie wielu nie widać, to kariera tenisowa Thiema na pandemii na pewno skorzystała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szybki mecz i wygrana Igi, Angie przegrała", "date": "\n\t\t\t\t\t\t\t\t\t\t8 lutego, 2021\t\t\t\t\t", "text": ["Podopieczna Piotra Sierzputowskiego miała z Holenderką rachunki do wyrównania. W ubiegłym roku uległa Rux w Rzymie. Rewanż był udany i odniesiony w bardzo dobrym stylu. Polka została tylko raz przełamana, a sama wykorzystała pięć z 17 szans. – To był dobry dzień w pracy. Jest druga runda – napisała po meczu w mediach społecznościowych Iga Świątek, która w środę w drugiej rundzie zagra z Włoszką Camilą Giorgi.", "A na konferencji po pojedynku z Rus przypomniała swój pojedynek sprzed dwóch lat z następną rywalką: – W 2019 roku przegrałam z Camilą w Melbourne 0:6, 2:6 i pamiętam, że był to dla mnie trudny mecz. Nigdy wcześniej nie rywalizowałam z tenisistką, która by tak szybko uderzała piłkę. Myślę jednak, że od tamtej pory zrobiłam postęp – powiedziała Iga i dodała, że postara się dobrze przygotować do środowego spotkania także pod kątem taktycznym.", "Niestety z reprezentantów Polski gorzej powiodło się Kamilowi Majchrzakowi, który w pierwszej rundzie uległ Serbowi Mimorowi Kecmanowicowi 2:6, 4:6, 3:6.", "Bez problemu w poniedziałkowej sesji swoje pojedynki wygrały: Naomi Osaka oraz Serena Williams. Japonka nie miała problemów ze zwycięstwem z Rosjanką Aleksandrą Pawluczenkową 6:1, 6:2. Z kolei Amerykanka rozbiła 6:1, 6:1 Niemkę Laurę Siegemund.", "O niespodziance można mówić w meczu Angelique Kerber z Bernardą Perą. Niemka, która często przygotowuje się do startów w swojej Akademii w Puszczykowie przegrała z Amerykanką chorwackiego pochodzenia 0:6, 4:6. Warto przypomnieć, że Angie w 2016 roku triumfowała w Australian Open.", "Wśród mężczyzn do drugiej rundy awans wywalczyli m.in. Dominik Thiem (Austriak pokonał Michaiła Kukuszkina 7:6 (2), 6:2, 6:3). Z kolei Szwajcar Stan Wawrinka zwyciężył Pedro Sousę 6:3, 6:2, 6:4, a Kanadyjczyk Milos Raonić odprawił Federico Corię 6:3, 6:3, 6:2. Łatwo do drugiej rundy przebrnął też Novak Djoković. Serb, który jest liderem światowego rankingu ATP w trzech setach uporał się z Francuzem Jeremy Chardym – 6:3, 6:1, 6:2.", "Drugi z biało-czerwonych Hubert Hurkacz przystąpi do gry w Australian Open we wtorek, a pierwszym rywalem zawodnika rozstawionego z numerem 26. będzie Szwed Mykael Ymer. Spotkają się oni już po raz trzeci, a w dwóch poprzednich pojedynkach na nawierzchni ziemnej Polak zdołał urwać rywalowi tylko jednego seta.", "Hurkacz wystąpi w Australian Open także w grze podwójnej, a jego partnerem będzie Felix Auger-Aliassime, z którym na jesieni triumfował w imprezie ATP Masters 1000 w paryskiej hali Bercy. W pierwszej rundzie na drodze polsko-kanadyjskiego duetu staną brytyjscy bracia Ken i Neal Skupski (nr 16.).", "O swój drugi tytuł w Melbourne powalczy Łukasz Kubot, zwycięzca tej imprezy z 2014 roku (w parze ze Szwedem Robertem Lindstedtem). Tym razem zagra z nowym partnerem Holendrem Wesleyem Koolhofem. Zostali rozstawieni z numerem czwartym i wylosowali na otwarcie Urugwajczyka Ariela Behara oraz Ekwadorczyka Gonzalo Escobara.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polscy tenisiści wkraczają do akcji na Antypodach", "date": "\n\t\t\t\t\t\t\t\t\t\t31 stycznia, 2021\t\t\t\t\t", "text": [": Tomasz Dobiecki", "Świątek, triumfatorka wielkoszlemowego Roland Garros 2020, wystąpi w najbliższych dniach w imprezie WTA 500 na twardych kortach w Melbourne (Gippsland Trophy, pula nagród 447 520 dol.). Polka, obecnie 17. W rankingu WTA Tour, została rozstawiona z numerem szóstym i rozpocznie udział od drugiej rundy. Jej pierwszą rywalką będzie Słowenka Kaja Juvan (104. w WTA), która w niedziele pokonała Chinkę Yafan Wang (96. w WTA) 4:6, 6:1, 6:4.", "Nie lubimy wybiegać w przyszłość, ale warto zauważyć, że w wyniku losowania w ewentualnym ćwierćfinale Iga może trafić na najwyżej rozstawioną Rumunkę Simonę Halep, wiceliderkę klasyfikacji WTA Tour. Świątek rozegra pierwszy mecz w poniedziałek lub wtorek.", "Natomiast od poniedziałku uwagę polskich kibiców będzie przyciągać także rozpoczęcie imprezy ATP 250 w Melbourne (Great Ocean Road Open, pula nagród 382 570 dol.). Tam na starcie zobaczymy dwóch Polaków w singlu – Hurkacza i Majchrzaka, którzy będą mieli okazję sprawdzić swoją formę przed wielkoszlemowym Australian Open. Hubert (29. w ATP) wystąpi z numerem trzecim i ma “wolny los”, dlatego czeka na wyłonienie zwycięzcy w pojedynku Hiszpana Pedro Martineza (87. w ATP) z Duńczykiem Mikaelem Torpegaarde, (193. w ATP).", "Hurkacz w wyniku losowania trafił do górnej połówki drabinki, natomiast Majchrzak (108. w ATP) w dolnej. Rywalem zawodnika LOTOS PZT Team w pierwszej rundzie będzie Serb Laslo Djere (56. w ATP), rozstawiony z numerem 12.", "W grze podwójnej swoich sił spróbuje tylko Hubert, w parze z Włochem Jannikiem Sinnerem, a ich przeciwnikami na otwarcie będą Australijczyk Scott Puodziunas i Calum Puttergill. Lepsza z tych par trafi od razu na mocny francusko-fiński duet Pierre-Hugues Herbert i Henri Kontinen (nr 4.).", "W przyszłym tygodniu po raz pierwszy w akcji debel Łukasz Kubot i Wesley Koolhof, rozstawiony z numerem drugim w drabince turnieju ATP 250 w Melbourne (Murray River Open, pula nagród 320,77 tys. dol.). Polsko-holenderski duet ma na otwarcie „wolny los”, a ich rywali wyłoni spotkanie Radu Albota z Mołdawii i Białorusina Egora Gerasimowa z Argentyńczykiem Juanem Ignacio Londero i Czechem Jirim Veselym.", "Świątek, Hurkacz, Majchrzak i Kubot wezmą udział w wielkoszlemowym Australian Open, który rozpocznie się 8 lutego w Melbourne. Natomiast w najbliższych dniach będziemy mieli też okazję trzymać kciuki za innych Polaków. Najsilniejsza, bo aż trzyosobowa ekipa pojawiła się we francuskim Quimper, gdzie w mijającym tygodniu do ćwierćfinału challengera ATP dotarł Kacper Żuk, po pomyślnym przejściu kwalifikacji i wygraniu dwóch meczów w głównej drabince.", "Zawodnik LOTOS PZT Team awansuje dzięki temu w poniedziałek o 24 lokaty – na 243. miejsce w rankingu ATP Tour, ale tym razem miał pecha. W sobotę czekał do godziny 18, czyli do zamknięcia listy zgłoszeń, na informację, czy będzie mógł zagrać w eliminacjach. Okazało się jednak, że jest pierwszym zawodnikiem „pod kreską” i musiał wrócić do kraju.", "W tej sytuacji w przyszłym tygodniu w Quimper (pula nagród 44 820 euro) wystąpi trzech Polaków, ale tylko w grze podwójnej, w tym zobaczymy zgrany duet Karol Drzewiecki i Szymon Walków (LOTOS PZT Team), który został rozstawiony z „trójką”. Jego pierwszymi rywalami będą posiadacze „dzikiej karty” – Denis Istomin z Uzbekistanu i Rosjanin Jewgienij Karlowski.", "We francuskim challengerze zobaczymy też Jana Zielińskiego. Zawodni LOTOS PZT Team stworzył parę z Austriakiem Sebastianem Ofnerem. W pierwszej rundzie wylosowali austriacko-czeski debel Jurij Rodionov i Lukas Rosol.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Urszula Radwańska: Chcę wrócić do pierwszej setki WTA", "date": "\n\t\t\t\t\t\t\t\t\t\t31 stycznia, 2021\t\t\t\t\t", "text": [": Tomasz Dobiecki", "– To był dla mnie wspaniały tydzień i bardzo udany powrót na korty. Przed tym startem naprawdę solidnie się przygotowywałam w Warszawie i wiedziałam, że jestem naprawdę dobrze przygotowana. Ale wiadomo, że treningi to jedno, a gra w turnieju, to zupełnie inna rzecz. Ale wszystko się dobrze układało i wygrałam tu pięć meczów, co po takiej przerwie jest niesamowite. Już pierwsze zwycięstwo w kwalifikacjach, odniesione po obronie meczbola. Potem pokonanie Anji Konjuh, bardzo trudnej rywalki, a patrząc na jego poziom nikt by nie powiedział, że to wciąż tylko eliminacje. Trzeci mecz, ale pierwszy w głównej drabince, bardzo na styku, bo super tie-break, to zawsze jest  niewiadoma – powiedziała Urszula Radwańska.", "W sobotę krakowianka poniosła porażkę w półfinale z Rumunką Jaqueline Adiną Cristian 3:6, 1:6.", "– Cieszy mnie to, że każdym meczem czułam się coraz lepiej i grałam naprawdę dobrze. Dopiero dzisiaj trochę moje ciało zaczęło odczuwać zmęczenie, parę razy spóźniłam start do ważnych piłek, trochę czasem gubiłam koncentrację i na pewno wyszło zmęczenie trudnymi pięcioma meczami. I to zmęczenie nie tylko fizyczne, ale i mentalne, bo jednak w każdym meczu było sporo walki. Wiadomo też, że tak intensywna gra po kilku miesiącach przerwy i rehabilitacji po zabiegu, nie jest łatwa. Ale mogę być z siebie zadowolona – dodała.", "Urszula jest obecnie 291. w rankingu WTA Tour, co nie ułatwia planowania kolejnych startów, szczególnie gdy niemal cała czołówka rywalizuje w Australii i przygotowuje się do wielkoszlemowego Australian Open.", "– Ci, którzy nie załapali się na australijski cykl turniejów mogą praktycznie grać tylko w ITF-ach, bo poza Australią nie ma nigdzie turniejów WTA. Także w najbliższych tygodniach będę starała się zgłaszać do jak największych ITF-ów, z pulą 25 tysięcy dolarów. Nie mam tak naprawdę wielkiego wyboru i będę musiała grać to, co jest w mocno okrojonym kalendarzu. Ale jak tylko będą w zasięgu turnieje WTA to będę się zgłaszała do eliminacji i starała wywalczyć miejsca w głównych drabinkach. Zależy mi na tym, żeby zdobywać teraz jak najwięcej punktów i wrócić do czołowej setki rankingu. Zobaczymy jak będą wyglądały najbliższe tygodnie, bo choćby teraz nie wiadomo czy np. Francja zaraz nie zamknie granic i odwoła turnieje. Mogę tylko śledzić sytuację i szukać możliwości do gry – powiedziała 30-letnia Radwańska, która w październiku 2012 roku była numerem 29. na świecie.", "– Wtedy wszystko mi się świetnie układało i nagle przytrafiła mi się kontuzja barku, no i dłuższa przerwa. Potem jeszcze inne kontuzje. Ale wierzę, że z moim tenisem naprawdę stać mnie nie tylko na powrót do setki, ale i do czołowej 50-tki,. A nawet poprawienie tej 29. pozycji. Wiadomo, że jest duża konkurencja i presja młodszych zawodniczek, ale mam motywację i jeśli tylko będzie zdrowie, to postaram się wejść znowu do Top 50, bo stać mnie na to. Mam za sobą sporo problemów zdrowotnych i przerw, ale wciąż wracam i walczę, bo czuję niedosyt i wiem, że mogę jeszcze wiele osiągnąć – dodała.", "W poniedziałek młodsza z sióstr Radwańskich powinna awansować o 36 lokat – na 241. miejsce w rankingu WTA Tour.", "W grze podwójnej udany występ w Andrezieux-Boutheon odnotowała Paula Kania-Choduń, razem z Ukrainką Katariną Zawacką, dochodząc do finału. Wygrały kolejno mecze: z Francuzką Amandine Hesse i Belgijką Kimberley Zimmermann (nr 2.) 6:0, 6:3; z Łotyszką Dianą Marcinkevic i Chilijką Danielą Seguel 6:2, 6:3 oraz z Turczynką Caglę Buyukakcay i Belgijką Larą Salden 7:6 (8-6), 6:4.", "Zwycięską serię Polki i Ukrainki przerwały dopiero w finałowym pojedynku Chinki Jia-Jing Lu i Xiaodi You, odnosząc zwycięstwo 6:3, 6:4.", "Zresztą był to udany tydzień w wykonaniu polskich tenisistów, bowiem do ćwierćfinału halowego challengera ATP we francuskim Quimper dotarł Kacper Żuk. Zawodnik LOTOS PZT Team, podobnie jak Radwańska, musiał do głównej drabinki przebijać się przez dwie rundy eliminacji, a w sumie wygrał tam cztery mecze bez straty seta.", "Jeszcze większe emocje z udziałem Polaków czekają nas w przyszłym tygodniu, bo zostaną rozegrane turnieje WTA i ATP w Melbourne. Na starcie zobaczymy Igę Świątek, Huberta Hurkacza, Kamila Majchrzaka (LOTOS PZT Team) i deblistę Łukasza Kubota. ", "Fot. Franck Malizia/Media społecznościowe Urszula Radwańska", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Rodzic „palcami” trenera", "date": "\n\t\t\t\t\t\t\t\t\t\t30 stycznia, 2021\t\t\t\t\t", "text": ["– To cykl szkoleń dla rodziców dzieci startujących w najmłodszych kategoriach wiekowych: do lat 10, 12 i 14. Jest to program pilotażowy, dlatego na razie potrwa do końca tego roku. Mówiąc w dużym skrócie: w czasie szkoleń jego uczestnicy mają się zapoznać z podstawowymi zasadami coachingu, które zostaną podparte aspektami psychologicznymi. Po ukończeniu takiego „kursu” rodzic będzie mógł pomagać dziecku podczas sześciu tegorocznych turniejów, które wskaże Związek. Dodam, że tego rodzaju coaching nie będzie możliwy w trakcie Mistrzostw Polski do lat 12 i 14. Tam dopuszczeni będą wyłącznie trenerzy lub instruktorzy z licencją PZT.", "– Odpowiem w ten sposób: oczywiście, jestem pozytywnie nastawiony do programu, bo jestem jego współpomysłodawcą i uważam, że jest potrzebny, ale w żaden sposób nie będę wpadał w skrajności. Hurraoptymizm? Jestem od niego daleki, bo wszystko wyjdzie w praniu. Z kolei słowa krytyki – a takie już się pojawiają (wystarczy przeczytać wymianę zdań na moim profilu na Facebooku) – to na tym etapie przesada. Ci, którzy mnie znają wiedzą, że nie stronię od polemiki, także tej ostrej, ale musi być ona merytoryczna.", "– Zacznę od tego, że coaching, szkolenie zawodnika, nauka techniki i taktyki, uczestniczenie w procesie wychowania powinno od początku należeć do trenera. Tyle teoria. Życie jednak toczy się swoim trybem i praktyka pokazuje, że bez rodzica nie ma możliwości rozwoju sportowca. Dotyczy to najmłodszych dzieci 8- czy 9-latków, ale twierdzę, że ten przedział wiekowy śmiało można przesunąć do 13. a nawet 14. roku życia.", "Teraz można sobie zadać pytanie: jaka powinna być rola nas, osób prowadzących szkolenia dla rodziców? Trzeba do tego podejść pragmatycznie. Jest oczywistym, że po sześciu godzinach szkolenia rodzice nie będą genialni, ale… No właśnie, możemy dać im narzędzia, w jaki sposób należy postępować ze swoim dzieckiem, młodym sportowcem, podczas często stresujących obie strony meczów. Niech matka czy ojciec będą „palcami” trenera, mając przynajmniej podstawowy zasób wiedzy. Trzeba znać kanony w tenisie i sposób ich przekazywania. My chcemy tego nauczyć. Taki wypracowany model współpracy ze swoim dzieckiem może się przydać nie tylko podczas wydarzeń sportowych.", "Zdaję sobie doskonale sprawę, że jest grupa szalonych rodziców, do których żadne argumenty nie dotrą, ale zdecydowana większość to osoby sensowne, myślące zdroworozsądkowo.", "– Jest trudny moment w meczu. Mamy pomysł, żeby coś poprawić w grze. W tym momencie nie przekazujemy dziecku sześciu uwag, bo jest tyle emocji na korcie, że wszystkiego nie zapamięta. Wystarczy jedna uwaga, jedna wskazówka.", "Nie możemy patrzeć na dziecko przez pryzmat dorosłego, musimy wczuć się w jego rolę, postarać zrozumieć jak może reagować.", "– Zaczynamy 7 lutego w Łodzi. Koszt uczestnictwa to 300 zł, z czego 120 zł opłaty za licencję dla Związku w ramach programu Wzorowy Rodzic. Zgłoszenia przyjmowane są do 4 lutego na adres mailowy sport@pzt.pl.", "Szkolenia prowadzić będą: Ewa Serwotka – psycholog PZT, Piotr Unierzyski – metodolog PZT, Mariusz Fyrstenberg – kapitan reprezentacji w Pucharze Davisa, Joanna Kaśnikowska – rodzic, Krzysztof Malczyk – przedstawiciel Kolegium Sędziów oraz moja skromna osoba.", ": Maciej Łosiak", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Australian Open – sukcesy polskich tenisistów w Melbourne", "date": "\n\t\t\t\t\t\t\t\t\t\t4 lutego, 2021\t\t\t\t\t", "text": [": Tomasz Dobiecki", "Pierwszy z dwóch dotychczasowych tytułów wielkoszlemowych Kubot zdobył razem ze Szwedem Robertem Lindstedtem. Trzy lata później wygrał w parze z Brazylijczykiem Marcelo Melo rywalizację na trawiastych kortach w Wimbledonie.", "– Zwycięstwo w Wielkim Szlemie jest najważniejszym celem każdego tenisisty, więc sukces w Melbourne był dla mnie wielkim wydarzeniem w karierze i w życiu. Bardzo się cieszyłem z niego, ale też uwierzyłem wtedy, że mogę spełnić swoje największe marzenie, czyli wygrać Wimbledon. No i to mi się udało osiągnąć z Marcelo w 2017 roku. Na pewno szkoda, że w kolejnym sezonie nie powtórzyliśmy tego w finale US Open, ale mam nadzieję, że jeszcze uda mi się zwyciężyć w Wielkim Szlemie. Po kilku sezonach z Melo doszliśmy do wniosku, że musimy pójść swoimi drogami. Nowy sezon zaczynam z dużymi nadziejami i nowym partnerem Holendrem Wesleyem Koolhofem – uważa Kubot.", "Właśnie w Australian Open swój jedyny w karierze wielkoszlemowy triumf odnotował Wojciech Fibak, zwyciężając w tej imprezie razem z Australijczykiem Kimem Warwickiem w 1978 roku. W finale pokonali wówczas, w dwóch setach, duet gospodarzy Paul Kronk i Cliff Letcher.", "– Jak się patrzy na nazwiska rywali, których pokonaliśmy w finale to są mało znane. Niestety wtedy Australian Open rozgrywano pod koniec roku, w okresie świąteczno-noworocznym. Dlatego trudno było na prawie miesiąc pojechać do Australii i to jeszcze w takim specyficznym okresie, tym bardziej, że miałem już wtedy rodzinę. Ale cała europejska czołówka – jak choćby Borg, Panatta, Orantes, Nastase – traktowała tego Szlema trochę po macoszemu. Wtedy był też jeszcze rozgrywany na kortach w Kooyong, gdzie była otwarta przestrzeń, zupełnie jak na lotnisku. Wielki stadion, na którym mocno wiało, no i trawiasta nawierzchnia, w dodatku bardzo nierówna. W tym turnieju występowała masa mało znanych australijskich tenisistów, którzy na co dzień tam grali, no i chodzili już wtedy mocno do siatki. W tych warunkach, gdy piłki odskakiwały nierówno, nasz europejski tenis bardzo techniczny, jednak się słabiej sprawdzał. Ale w sumie żałuję bardzo, że tak właśnie Europa podchodziła wtedy do Australian Open – wspomina Wojciech Fibak.", "– Żałuję, że zagrałem tam tylko raz, chociaż udało mi się wtedy zwyciężyć w deblu z Warwickiem. No i dotarłem tam też do 1/8 finału w singlu, co w Melbourne udało się potem wśród mężczyzn tylko Łukaszowi Kubotowi. Niewiele wtedy brakło, żebym awansował do ćwierćfinału. Tak naprawdę Australian Open rozkwitł dopiero w połowie lat 80, gdy przeniesiono go na korty w Melbourne Park, zmieniono nawierzchnię na twardą i przesunięto termin rozgrywania na styczeń. Naprawdę szkoda i żałuję, że w moich czasach ten turniej był rozgrywany w grudniu, właściwie w momencie, gdy europejscy zawodnicy mieli przerwę po sezonie i najwyżej występowali wtedy w pokazówkach – dodaje.", "Australian Open jest jedynym wielkoszlemowym turniejem, w którym w seniorskim finale singla nie zagrał jeszcze reprezentant Polski. O krok od tego – i to dwukrotnie – była Agnieszka Radwańska, dochodząc do półfinałów w 2014 (przegrała ze Słowaczką Dominiką Cibulkovą) i 2016 r. (wyeliminowała ją Amerykanka Serena Williams).", "– Zawsze lubiłam grać w tej części świata, wygrywałam tam turnieje. Bardzo dobrze się tam czułam i grałam tam zawsze równo. Lubiłam klimat tych turniejów, atmosferę na trybunach, mocne wsparcie polskiej publiczności. W Melbourne byłam cztery razy w ćwierćfinale i dwa w półfinale, a lepszy wynik w Wielkim Szlemie udało mi się osiągnąć tylko w Wimbledonie. Pierwszy australijski półfinał na pewno zostawił niedosyt. Przegrałam z Cibulkovą, ale myślę, że to było pokłosie wcześniejszego bardzo ciężkiego i wyrównanego meczu z Wiktorią Azarenką. No a drugi półfinał z Sereną, to wiadomo, kiedy Serena dobrze serwowała i była świetnie dysponowana, to trudno jej się było dobrać do skóry. Ale z Australian Open mam same miłe wspomnienia – powiedziała Radwańska.", "Za to w rywalizacji juniorskiej na twardych kortach w Melbourne Park Polacy dwukrotnie sięgali po tytuły. Ale w singlu udało się to tylko Magdalenie Grzybowskiej, która w finale w 1996 roku pokonała Francuzkę Nathalie Dechy, w trzysetowym pojedynku. Przed rokiem o krok od powtórzenia sukcesu krakowianki była Weronika Baszak, ale w decydującym meczu musiała uznać wyższość Victorii Jimenez-Kasintsevej z Andory.", "W grze podwójnej juniorów w Melbourne byliśmy świadkami polskiego triumfu w 2006 roku, gdy najlepsi okazali się Grzegorz Panfil i Błażej Koniusz. W 2015 r. do finału debla dotarł tam Hubert Hurkacz (ze Słowakiem Aleksem Molcanem), a w ubiegłym sezonie Mikołaj Lorens (z Łotyszem Karlisem Ozoliņsem) – obaj ponieśli porażki w super tie-breakach.", "Trzykrotnie reprezentantki Polski do lat 18 dochodziły w Australian Open do finału: w 2007 roku Urszula Radwańska (z Amerykanką Julią Cohen), dwa lata później Sandra Zaniewska (z Serbką Aleksandrą Krunić), a w 2017 r. udało się to duetowi Iga Świątek i Maja Chwalińska (LOTOS PZT Team).", "W tegorocznym Australian Open wystąpi czworo Polaków: Iga Świątek, Hubert Hurkacz, Kamil Majchrzak (LOTOS PZT Team) oraz deblista Łukasz Kubot. Mocno trzymamy kciuki i bylibyśmy bardzo szczęśliwi, gdyby któremuś z nich udało się sięgnąć w Melbourne po tytuł, tym bardziej, że w tym roku będziemy obchodzić 100-lecie istnienia Polskiego Związku Tenisowego, założonego w lipcu 1921 r. w Poznaniu.", "Fot. Archiwum prywatne Łukasz Kubot", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maciej Ryszczuk z Team Igi Świątek o przygotowaniach w czasie kwarantanny", "date": "\n\t\t\t\t\t\t\t\t\t\t30 stycznia, 2021\t\t\t\t\t", "text": [": Tomasz Dobiecki", "Wszyscy zawodnicy zakwalifikowani do głównych drabinek Australian Open musieli spędzić dwa tygodnie w kwarantannie z mocno ograniczoną swobodą poruszania się. Wolno im było tylko na 5 godzin w ciągu dnia opuścić hotel. W tym czasie mogli przez dwie godziny grać na korcie z wybranymi wcześniej partnerami (stałe pary na cały ten okres), odbyć zajęcia na siłowni oraz zjeść posiłek na obiekcie i po tym wracali do miejsca zakwaterowania (z wszystkim trzeba było się zmieścić w 5 godzinach). Przez pozostałych 19 godzin nie mogli nawet wyjść z pokoju", "– Oczywiście, nie wszystko da się zrobić jeżeli mówimy o treningu specyficznym pod dyscyplinę. Ograniczona przestrzeń i sprzęt niewątpliwie na to nie pozwalają. Należy pamiętać, że bazę kondycyjną, siłową itp. buduje się odpowiednim planowaniem i programowaniem obciążenia, doborem  intensywności oraz objętości treningowej. Innymi słowy dobrze dobrane parametry treningowe nawet na ograniczonej przestrzeni pozwolą na podtrzymanie wybranych cech motorycznych, co w tych warunkach było najważniejsze – uważa Ryszczuk.", "– Wiadomo, że w pokoju hotelowym czy apartamencie niezbyt jest miejsce na wykonanie sprintów, wieloskoków czy dłuższych biegów. Tutaj trzeba wykazać się kreatywnością i znajomością specyfiki dyscypliny, jak dominujące systemy energetyczne czy główne używane mięśnie tzw. prime movers, po to aby wiedzieć co i jak można zrobić, żeby nad tym pracować w zaistniałej sytuacji, a można – dodał.", "Podczas transportu tenisistów i trenerów samolotami czarterowymi do Australii stwierdzono pojedyncze wyniki pozytywne testów na COVID-19. Wszyscy pasażerowie pechowych lotów (ponad 70 osób) zostali zamknięci na 14-dniową ścisłą kwarantannę, bez prawa do wychodzenia z pokoju przez dwa tygodnie. Nie mieli więc okazji poodbijać piłek na korcie, zostały im tylko ćwiczenia ogólnorozwojowe, a bez właściwego przygotowania będą musieli wystąpić w przyszłym tygodniu w turniejach WTA i ATP czy ATP Cup w Melbourne i Adelajdzie.", "– Na pewno w tydzień nie da rady nadrobić zaległości i ograniczone możliwości przygotowań podczas ścisłej kwarantanny. W tydzień nie da rady. Prawda jest taka, że należy podczas całej kwarantanny w pokoju być aktywnym i z głową wprowadzać treningi podtrzymujące dla wcześniej wypracowanych efektów. W dużej mierze zawodnicy, którzy tutaj lecieli już mieli za sobą rozegrany jakiś turniej w ostatnim czasie, a na pewno byli po lub pod koniec okresu przygotowawczego do całego sezonu. Zatem forma fizyczna powinna być z grubsza zbudowana, jedyne czego bym się obawiał to forma tenisowa pod względem techniki i „czucia” piłki, kortu, rakiety oraz forma mentalna. To nad tymi strefami najtrudniej pracować podczas ścisłej izolacji – powiedział Ryszczuk.", "Zaraz po starcie w przyszłotygodniowych turniejach rozpocznie się wielkoszlemowy Australian Open, w którym mężczyźni w singlu rywalizują do trzech wygranych setów. Warto podkreślić, że to wszystko nastąpi w środku australijskiego lata, a upały często osiągają temperatury zbliżające się do 40 stopni Celsjusza. Dlatego ważnym czynnikiem po przylocie do Australii jest szybka aklimatyzacja.", "– Prawdę mówiąc chyba w pełni, nawet mogąc przebywać poza pokojem, nie da się przygotować do wysiłku w tak ekstremalnych warunkach. Kluczowe jest, żeby pamiętać o odpowiednim nawilżeniu, ochronie skóry i głowy przed słońcem. Tenis zazwyczaj podąża za dobrą pogodą, więc dosyć często w Tourze zawodnicy grają w upałach i są do tego przyzwyczajeni. Przebywając w ścisłej izolacji będzie to tym bardziej utrudnione, żeby się zaaklimatyzować do warunków pogodowych i może być to decydujący czynnik, lecz nie musi. Dużym utrudnieniem może też być brak dostępu do świeżego powietrza. Na przykład w naszym hotelu pokoje były luksusowe, ale bez możliwości otwierania okien. No i jest jeszcze aspekt mentalny związany z izolacją społeczną. Jednak mimo wszystko weźmy pod uwagę fakt, iż nawet dla tych osób z grupy restrykcyjnej izolacji będzie parę dni przed rozgrywkami, żeby się wdrożyć. Chociaż nadrabianie zaległości będzie bardzo trudne – podkreślił.", "Maciej Ryszczuk jest jednym z ogniw Teamu Świątek, w którym za przygotowanie tenisowe Igi odpowiada trener Piotr Sierzputowski, a mentalne psycholog sportu Daria Abramowicz.", "Oprócz Igi Świątek, w tegorocznym Australian Open w singlu wystąpią także Hubert Hurkacz i Kamil Majchrzak oraz deblista Łukasz Kubot.", "Fot. Corinne Dubreuil/ FFT/Facebook Iga Świątek", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wysokie stypendia dla zwycięzców Halowych Mistrzostw Polski Juniorów w Zielonej Górze", "date": "\n\t\t\t\t\t\t\t\t\t\t5 lutego, 2021\t\t\t\t\t", "text": [": Tomasz Dobiecki", "– Tego jeszcze w polskim tenisie nie było. Wiadomo, że juniorzy nie mogą, tak jak zawodowcy, rywalizować o premie finansowe. Dlatego cieszę się, że dzięki naszym partnerom, kolegom udało się ufundować tak wysokie stypendia, bo dzięki nim tegoroczni mistrzowie będą mogli się dalej rozwijać i przygotowywać do startów w profesjonalnym Tourze. Wszyscy wiemy, że w tenisowej karierze najtrudniejszym momentem jest właśnie przejście od juniora do seniora. To jest moment, w którym potrzebne jest największe wsparcie szkoleniowe, ale i finansowe. W tym mają pomóc te stypendia. Natomiast mistrzowie w deblu wywalczą bony na zakup sprzętu tenisowego w sklepie Strefa Tenisa, a wszyscy srebrni medaliści otrzymają piękne wartościowe zegarki od zaprzyjaźnionej zielonogórskiej firmy Tomka Cerbińskiego – powiedział Mirosław Skrzypczyński, prezes Polskiego Związku Tenisowego.", "Rywalizacja tenisistów do lat 18 toczyć się będzie na twardych kortach o nawierzchni typu Deco Turf w hali tenisowej MOSiR Zielona Góra (ul.  Sulechowska 37), a współorganizatorem jest klub UKS Dwójka Zielona Góra. W singlu rozlosowane zostaną drabinki na 32 uczestników w turnieju głównym jak i również w eliminacjach zarówno wśród chłopców jak i również dziewcząt, a w grze podwójnej na 16 par. Zgodnie z obowiązującymi przepisami sanitarnymi, impreza będzie się odbywać bez udziału publiczności, wyjątek stanowić będzie obsługa turnieju choć do ostatnich dni mamy nadzieję że jeszcze coś może się zmienić.", "– Te mistrzostwa odbędą się w Zielonej Górze, dzięki zaangażowaniu lokalnych władz miejskich i pod patronatem marszałek województwa lubuskiego Elżbiety Anny Polak. To cieszy, bo moje rodzinne miasto od dawna organizuje tenisowe imprezy i posiada potrzebną do tego infrastrukturę. Ale ważne, że za tymi wydarzeniami stoją ludzie, którzy naprawdę kochają tenis i sami go uprawiają, prezydent miasta Janusz Kubicki czy dyrektor MOSIR Zielona Góra Robert Jagiełowicz. Oni też we wrześniu uczestniczyli w Narodowym Dniu Tenisa w naszym mieście, jednym z 10 na mapie kraju, podczas tej sztandarowej imprezy Polskiego Związku Tenisowego. To ważne, bo ich szczere zaangażowanie towarzyszy nam od dawna i jest bardzo pomocne podobnie jak i pani Marszałek. Cieszy mnie bardzo że wspólnie możemy organizować w Zielonej Górze tak piękne imprezy i wierzę że przed nami jeszcze wiele takich wspólnych przedsięwzięć – podkreśla Mirosław Skrzypczyński.", "Halowe Mistrzostwa Polski Juniorów będą pierwszą dużą imprezą tenisową organizowaną w kraju w tym sezonie. Podczas nich nieformalnie zainaugurowane zostaną obchody 100-lecia istnienia Polskiego Związku Tenisowego, który został założony w lipcu 1921 roku w Poznaniu.", "– Już w połowie lutego w Zielonej Górze otworzymy wystawę właśnie poświęconą 100-leciu PZT, którą przygotowujemy razem z Biurem Niepodległa, Ministerstwem Dziedzictwa Narodowego i Sportu oraz PGNiG oddział w Zielonej Górze który również finansowo wspiera Mistrzostwa Polski Juniorów. W ramach ekspozycji zaprezentujemy najważniejsze wydarzenia z historii polskiego tenisa, poszerzając ją o historię tenisa w Lubuskim. Ale znaczna jej część będzie też poświęcona setnej rocznicy odzyskania niepodległości przez Polskę. To będzie tylko pierwszy etap, bo wystawa odwiedzi w sumie 18 miast, w których będą odbywać się najważniejsze tegoroczne wydarzenia tenisowe, choćby w marcu odwiedzi Kalisz, w ramach spotkania w Pucharze Davisa z Salwadorem. Potem pojawi się w Bytomiu, podczas meczu Billie Jean King Cup z Brazylią. Każda jej odsłona będzie wzbogacona o najważniejsze wydarzenia na przestrzeni tych stu lat w danym regionie – powiedział Mirosław Skrzypczyński.", "W tegorocznym kalendarzu imprez w Polsce, oprócz dwóch meczów z udziałem reprezentacji kraju kobiet i mężczyzn, ważnym punktem będą lipcowe 95. Narodowe Mistrzostwa Polski. Będzie więc wiele okazji do przybliżenia historii polskiego tenisa. Patronat nad 100-leciem PZT objęli: Prezydent RP Andrzej Duda, Minister Kultury i Dziedzictwa Narodowego i Sportu profesor Piotr Gliński oraz prezes Polskiego Komitetu Olimpijskiego Andrzej Kraśnicki.", "Wszystko to w roku olimpijskim, bowiem na lipiec przesunięto ubiegłoroczne igrzyska w Tokio. A my po cichu liczmy na prezent z okazji 100-lecia PZT, czyli pierwszy polski medal olimpijski w tenisie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak na ostatniej prostej przygotowań", "date": "\n\t\t\t\t\t\t\t\t\t\t27 stycznia, 2021\t\t\t\t\t", "text": [": Tomasz Dobiecki", "– Nie da się ukryć, że jest już bliżej, niż dalej i to pod każdym względem. W przyszłym tygodniu zagram w turnieju ATP Melbourne 1/Adelaide, cokolwiek to dokładnie znaczy w tym zwariowanym kalendarzu na otwarcie sezonu. Nie mogę się już doczekać pierwszego startu, bo wiadomo, że rywalizacja o punkty to jest coś zupełnie innego. Szczególnie po tak trudnym i dziwacznym dwutygodniowym etapie przygotowań w ścisłym reżimie sanitarnym i pod dużą presją, że za jakiekolwiek przekroczenie obowiązujących przepisów, czasem lekko absurdalnych, grozić mogą poważne kary. Na pewno bardzo miło będzie wrócić w miarę do normalności już za kilka dni i znowu poczuć dreszcz emocji związany ze startem turniejowym – uważa Majchrzak.", "– Na pewno już czytając szczegółowe procedury obowiązkowej kwarantanny dla każdego uczestnika Australian Open, można było poczuć ciarki na plecach. Z góry było wiadomo, że będzie ciężko, ale też wszyscy mieli mieć takie same warunki do przygotowań. Sprawa się skomplikowała, kiedy w lotach czarterowych do Australii zdarzyły się pozytywne wyniki testów na COVID-19, a każdy kto leciał pechowym lotem został na dwa tygodnie zamknięty w pokoju hotelowym, bez możliwości wyjścia z niego w tym czasie. Ja miałem szczęście, że ten problem nie dotyczył mojego samolotu, więc od ponad tygodnia mogę normalnie trenować na korcie z Francuzem Corentinem Moutetem, z którym wybraliśmy się do pary. Pierwsze treningi mieliśmy w hali, ale potem wyszliśmy na otwarte korty. Drugi tydzień również będziemy razem trenować, bo nie doszło do zapowiadanego przez organizatorów poszerzenia grup treningowych – dodaje zawodnik LOTOS PZT Team, zajmujący obecnie 108. pozycję w rankingu ATP Tour.", "Zgodnie z bardzo szczegółowym regulaminem sanitarnym, który musieli podpisać uczestnicy tegorocznego Australian Open, mogą oni opuszczać swoje pokoje tylko na pięć godzin w ciągu dnia. W tym czasie mają treningi tenisowe, korzystają z siłowni, czy też prowadzą treningi kondycyjne poza hotelem. Natomiast ponad 70 uczestników lotów, w których na pokładzie znalazły się osoby zakażone, nie ma takich praw, bowiem wszyscy z urzędu zostali zakwalifikowani do 14 dniowej izolacji. Mogą więc trenować tylko w swoich pokojach.", "– Na pewno nie jest to normalna sytuacja i w żaden sposób komfortowa, chociaż wcześniej wydawało się, że np. po sześciu czy siedmiu negatywnych wynikach testów na koronawirusa będą mogli jednak wyjść z pokoju. Ale władze lokalne nie chcą ustąpić w tej sprawie, więc jest to sytuacja naprawdę nie do pozazdroszczenia i na pewno odbije się w znacznym stopniu na ich formie, ale też kondycji, nie tylko fizycznej, ale i psychicznej. Ja na szczęście mam możliwość wyjścia z hotelu na kilka godzin, odbijania piłek na korcie, a nie o ścianę w pokoju, więc łatwiej mi sobie radzić w tej trudnej sytuacji. Na pewno wolałbym, zamiast oglądać Netflixa czy siedzieć w pokoju 19 godzin na dobę, wyjść normalnie na miasto, pójść do jakiegoś muzeum, coś zwiedzić. No ale jest, jak jest, więc trzeba się podporządkować. Tym bardziej, że kary za złamanie ograniczeń mogą być bardzo dotkliwe – powiedział Majchrzak.", "– Na pewno nie można zarzucić organizatorom, że się nie starają, natomiast w praktyce wiele rzeczy nie wychodzi na pewno im tak, jak powinno. Chyba trochę sytuacja wszystkich przerosła. Chociaż dostarczono zawodnikom rzeczy do ćwiczeń ogólnorozwojowych, to szczególnie ważne dla tych objętych ścisłą kwarantanną. Ale jednak chwilami pewne rzeczy trochę wydają się absurdalne. Na przykład przy schodzeniu z kortu zdarza się, że po cztery i więcej razy trzeba dezynfekować ręce. Chociaż każdy z nas to robi już odruchowo tuż po zakończonym treningu, to i tak co parę metrów ktoś z obsługi przypomina i każe to zrobić, chociaż przed chwilą to już zrobiłem na korcie. Wiadomo, że ci ludzie są w pracy i mają jasne wytyczne, ale czasem bywa to już przesadne. Codziennie mamy robione testy PSR na obecność wirusa, co też trochę bywa uciążliwe. Dość słabym punktem jest catering, więc trzeba zamawia jedzenie z miasta, z", "dostawą do hotelu. Ale nie ma co narzekać, trzeba to jakoś przetrwać i się przygotowywać jak najlepiej tylko można do startów przed Australian Open i w samym Wielkim Szlemie – dodał.", "Tenisista LOTOS PZT Team pod koniec listopada trafił do Good To Great Tennis Academy pod Sztokholmem i związał się z trenerem Jakimem Nynstroemem, który w przeszłości był w czołowej dziesiątce rankingu ATP Tour w singlu i deblu. Za jego przygotowanie fizyczne odpowiada Tim Lindberg, a wspiera też Włoch Gianluca Marchiori, który będzie towarzyszył Kamilowi podczas turniejów, jeśli jakieś obowiązki uniemożliwią to Nynstroemowi. Jednak cykl przygotowawczy Polaka do nowego sezonu przerwał pozytywny wynik testu na koronawirusa, w drugim tygodniu grudnia.", "– Niestety w moim przypadku było to zakażenie, które nie przebiegło bezobjawowo, wiec po przejściu wirusa musiałem bardzo spokojnie wznowić treningi i przygotowywać się do pierwszych startów. Z każdym dniem i treningiem na pewno czuję się coraz mocniejszy, ale jeszcze nie jestem tak w 100 procentach gotowy do wyjścia na kort. Dlatego bardzo ważne było dla mnie, że znalazłem się od razu w głównej drabince i nie musiałem grać w eliminacjach do Australian Open w Dubaju, bo to mi dało jeszcze dodatkowe trzy tygodnie na rozplanowanie przygotowań i nabranie sił. Jak się to przełoży na moją formę, zobaczymy już w przyszłym tygodniu, a potem w samym Wielkim Szlemie. Dla mnie jest ważne, że mogę znowu rywalizować w dużych turniejach, bo to daje dodatkowe możliwości rozwoju i awansu w rankingu. Moim celem na ten rok jest zbliżenie się do Top 50 ATP, a może nawet wejście do czołowej 50-tki tenisistów świata, dlatego muszę teraz jak najczęściej grać przeciwko najlepszym zawodnikom – powiedział Majchrzak.", "Kamil jest jednym z czwórki polskich tenisistów, którzy 8 lutego staną na starcie wielkoszlemowego Australian Open, obok Igi Świątek (17. W rankingu WTA), Huberta Hurkacza (29. w rankingu ATP) i deblisty Łukasza Kubota (9. w rankingu ATP Doubles). Wszyscy obecnie znajdują się w Melbourne na obowiązkowej kwarantannie.", "Fot. Facebook Kamil Majchrzak", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Występy polskich tenisistów w Tourze", "date": "\n\t\t\t\t\t\t\t\t\t\t25 stycznia, 2021\t\t\t\t\t", "text": [": Tomasz Dobiecki", "Nasze oczy w najbliższym tygodniu będą zerkać w stronę Francji, gdzie najliczniejsza – bo trzyosobowa – polska ekipa zameldowała się na starcie challengera ATP w Quimper (pula nagród 88,52 tys. euro). Ze względu na mocną osadę, jako jeden z ostatnich zawodników z listy do eliminacji singla zakwalifikował się Kacper Żuk (267. w rankingu ATP).", "Zawodnik LOTOS PZT Team w pierwszej rundzie kwalifikacji pokonał Rosjanina Aleksieja Watutina (246. w ATP) 6:3, 7:5. W ten sposób w niedzielę sprawił urodzinowy prezent swojemu trenerowi Aleksandrowi Charpantidisowi. Dzisiaj czeka go pojedynek z Niemcem Tobiasem Kamke (236. w ATP), a stawką będzie miejsce w głównej drabince.", "W turnieju, jako rozstawiony z numerem czwartym, wystąpi duet Karol Drzewiecki i Szymon Walków (LOTOS PZT Team). Na otwarcie wylosowali Francuzów Manuela Guinarda i Arthura Rinderknecha. Ten mecz zostanie rozegrany najwcześniej we wtorek, bowiem Rinderknecha jeszcze w niedzielę grał w finale challengera ATP w Stambule (pula nagród 132,28 tys. euro).", "Walków w mijającym tygodniu wystartował właśnie w Stambule, w parze z Czechem Zdenkiem Kolarem i dotarł tam do ćwierćfinału, po wygranej z Wenezuelczykiem Luisem Davidem-Martinezem i Hiszpanem Davidem Vegą-Hernandezem 6:3, 6:7 (3-7), 10-8. Jednak w tej fazie przegrali z Brytyjczykiem Lloydem Glasspoolem i Finem Harrim Heliovaarą 4:6, 3:6.", "Innym polskim akcentem we Francji będzie pierwszy po blisko półrocznej przerwie start Urszuli Radwańskiej. Młodsza z krakowskich sióstr (291. W WTA) spróbuje swoich sił w eliminacjach singla do imprezy rangi ITF W60 w Andrezieux-Boutheon (pula nagród 60 tys. dol.). Na zwolnienie się miejsca w drabince kwalifikacji czeka Katarzyna Piter (367. w WTA).", "W ostatnim tygodniu Maja Chwalińska (222. w WTA) osiągnęła ćwierćfinał w singlu w turnieju ITF W25 w Fudżajrze (pula nagród 25 tys. dol.). W Zjednoczonych Emiratach Arabskich zawodniczka LOTOS PZT Team przeszła najpierw zwycięsko jedną rundę eliminacji, w których była najwyżej rozstawiona, pokonując Ukrainkę Mariannę Zakarliuk (486. w WTA) 6:4, 6:4.", "Potem w głównej drabince Maja wygrała kolejno z dwoma Chinkami – Jia-Jing Lu (200. w WTA) 6:4, 6:1 oraz z Shuyue Ma (325. w WTA) 6:1, 6:1. Natomiast w 1/4 finału musiała uznać wyższość Dunki Clary Tauson (152. w WTA), której uległa 6:7 (3-7), 3:6, chociaż w pierwszej partii miała do dyspozycji dwa setbole.", "Paula Kania-Choduń zagrała w turnieju ITF 25 w Hamburgu (pula nagród 25 tys. dol.), gdzie dotarła z Norweżką Ulrikke Eikeri do półfinału. W nim najwyżej rozstawiony w drabince duet przegrał z Węgierką Anną Bondar i Słowaczką Terezą Mihalikovą (nr 3.) 1:6, 7:6 (9-7), 6-10.", "Wcześniej polsko-norweski debel pokonał Rumunkę Irinę Fetecau i Amerykankę Elizabeth Halbauer 5:7, 6:1, 10-2, a także Greczynkę Valentini Grammatikopoulou i Rosjankę Jekaterinę Jaszinę 7:5, 7:5. Paula wystartowała tam też w eliminacjach singla, ale poniosła porażkę w pierwszej rundzie z Jasziną 4:6, 3:6.", "Fot. LOTOS PZT Polish Tour/Facebook Szymon Walków", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdy Linette zabraknie w Australii", "date": "\n\t\t\t\t\t\t\t\t\t\t15 stycznia, 2021\t\t\t\t\t", "text": ["– Jest mi cholernie przykro, że muszę odwołać się z tegorocznego Australian Open. Uwielbiam Australię i każdy turniej, który tam co roku rozgrywam, dlatego ta decyzja była bardzo trudna, ale niestety konieczna. Kilka dni temu kontuzja kolana, którą leczyłam od 7 tygodni, znacząco się pogorszyła i będę musiała poddać się zabiegowi – napisała Magda Linette na twitterze.", "I dodała: – Jestem w najlepszym możliwych rękach co do diagnozy, leczenia i rehabilitacji, dlatego nie mogę się już doczekać, kiedy będę mogła wrócić zdrowsza i silniejsza niż kiedykolwiek.", "Lekarze, którzy postawili diagnozę nie pozostawiali złudzeń: konieczny jest zabieg. – Nie jestem w stanie powiedzieć, kiedy Magda wróci na kort, ale zabieg nie powinien wyłączyć ją z gry na dłużej niż miesiąc – powiedział Tomasz Linette, tata Magdy i zarazem trener tenisa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kierunek Ameryka, czyli jak zdobyć stypendium sportowe?", "date": "\n\t\t\t\t\t\t\t\t\t\t15 stycznia, 2021\t\t\t\t\t", "text": ["Maciej Łosiak", "W Polsce początek lat 90. ubiegłego wieku, to czas transformacji. To zmiana systemu nie tylko gospodarczego, politycznego, ale też ewolucja mentalna w społeczeństwie. Staliśmy się częścią wolnego świata. Jedno się nie zmieniło. Wyjazd na Zachód, nie mówiąc o Stanach Zjednoczonych, dla przeciętnego Polaka wciąż był marzeniem.", "– Ja swój amerykański sen zrealizowałem. Byłem jedną z pierwszych osób po 1989 roku, które otrzymały stypendium sportowe na uczelni w USA – wspomina Grzegorz Zgoła, były zawodnik klasyfikowany na listach ATP, absolwent University of Louisiana at Lafayette.", "W 1991 roku Zgoła zdał maturę i marzył o tenisowej karierze. Miał szczęście, wyjechał na zaproszenie do Toronto w Kanadzie, gdzie mieszkał jego wujek, emigrant z lat 80. Trenował, grał, ale bez znaczących sukcesów.", "– Zdecydowałem się aplikować do uczelni w Luizjanie. Te prawie pięć lat tam spędzonych, z około roczną przerwą spowodowaną chęcią rywalizacji w gronie profesjonalistów, uważam za jeden z najlepszych okresów w moim życiu. Wraz z czwórką kolegów tworzyliśmy zgrany team na korcie i poza nim. To była mieszanka narodowości i kultur: Anglik, Portugalczyk, Amerykanin, Południowoafrykańczyk. Niestety, kilka lat później kolega z RPA zginął tragicznie. Z innymi do dziś utrzymuję kontakt – wspomina Zgoła. I przytacza ciekawą anegdotę: – Gdy kończyłem studia, trener zapytał, czy mógłbym polecić ciekawego, utalentowanego tenisistę z Polski. Bez wahania powiedziałem: Michael Jordan, a przypomnę, że w roku 1997 Chicago Bulls zdobyło swój kolejny pierścień mistrzowski w lidze NBA. Coach szeroko otworzył oczy i puknął się w czoło. A ja miałem na myśli młodszego kolegę z Polski – Michała Jordana, który koniec końców trafił do Luizjany.", "Obecnie w Polsce na szerszą skalę działają dwie firmy zajmujące się rekrutacją na studia do Stanów Zjednoczonych: Amerlink oraz Sport USA. Są wprawdzie rodzice, którzy próbują znajdować przedstawicieli pośredniczących w kontaktach z amerykańskimi uniwersytetami w Zachodniej Europie, ale to rzadkość.", "Firma Amerlink od 20 lat funkcjonuje na rynku. – W trakcie dwóch dekad działalności pomyślnie zakończyłem negocjacje i pomogłem w całym procesie związanym z przygotowaniami do wylotu kilkuset młodym talentom, nie tylko z Polski ale także np. z Włoch, Niemiec, Australii czy Bośni. W znacznej części byli to tenisiści, ale nie tylko. Bo takie dyscypliny, jak pływanie, piłka nożna, koszykówka, siatkówka, lekkoatletyka też mają wzięcie – mówi Marcin Budziszewski z Amerlink. I zaznacza, że są dwa najlepsze momenty na wyjazd i oba dotyczą początków semestru: sierpień oraz styczeń.", "A co trzeba zrobić, żeby starać się o uzyskanie stypendium? – Zacząć do dwóch spraw. Jedna jest oczywista: bardzo dobre wyniki sportowe, a im te osiągnięcia są lepsze, tym oferta dotycząca wysokości stypendium i renoma uczelni jest wyższa. Rezultaty sportowe weryfikowane są według tzw. UTR. Im ten wskaźnik jest wyższy, tym lepiej. Drugi warunek, co dla niektórych może być zaskoczeniem, to dobre wyniki w nauce. Osoba aplikująca musi mieć odpowiednią średnią ocen. W trakcie studiów trenerzy i władze uczelni przykładają ogromną wagę do wyników w sporcie i w nauce. Uczyć się zresztą warto także pod kątem finansowym, bo można dodatkowo dostać stypendium naukowe i odciążyć swój budżet – tłumaczy Natalia Kozel ze Sport USA, która prowadzi firmę wspólnie z Brytyjczykiem Ralphem Clarkiem, a ich podopieczni pochodzą nie tylko z Polski, ale też m.in. Grecji, Białorusi, Słowenii, Wielkiej Brytanii, a ostatnio też z krajów Afryki.", "Podpisanie umowy z firmą pośredniczącą rozpoczyna przygotowania do szukania uczelni i w tym momencie trzeba ustalić cele sportowe, budżet (niewielu może liczyć na 100-procentowe stypendium), wskazanie preferowanych uczelni. Z kolei ważnym krokiem ze strony sportowca musi być zdany egzamin SAT lub Toefl.", "Wyższe szkoły w USA częściej wymagają zaliczenia tego pierwszego, ale nie jest to reguła. Oczywiście im więcej zdobytych punktów podczas tych egzaminów, tym lepiej. Jest też wyznaczone minimum.", "Kolejny krok to prezentacja. – Trener drużyny uniwersyteckiej nie będzie brał w ciemno gracza do swojej ekipy. Stąd prawie zawsze konieczne jest przygotowanie wideo pokazującego styl gry konkretnego kandydata. Materiał filmowy umieszczamy na kanale Youtube, który jest powszechnie dostępny. Zdarza się, że odzywają się szkoleniowcy z uczelni, z którymi wcześniej żadne rozmowy nie były prowadzone – tłumaczy Marcin Budziszewski, który w swoim portfolio ma kilka znanych nazwisk młodych tenisistów, którym pomógł znaleźć uczelnię: Jana Zielińskiego, Filipa Kolasińskiego, Kacpra Dworaka.", "Rzadko, ale zdarzają się przypadki, że do Europy wysyłani są trenerzy (przeważnie asystenci głównych szkoleniowców), by obserwować zawodników w kilku krajach Starego Kontynentu. Na takie eskapady stać jednak przede wszystkim duże, bogate uczelnie.", "Bardzo ważnym momentem w całej procedurze jest podpisanie listu intencyjnego ze szkołą wyższą. To skutkuje już końcowymi przygotowaniami do wyjazdu.", "– Trzeba się liczyć, że będzie trochę formalności do załatwienia, ale cały czas działamy wspólnie z naszym podopiecznym, a przede wszystkim z jego rodzicami – dodaje Natalia Kozel. I wylicza, że udzielana jest m.in. pomoc we wszystkim, co dotyczy dokumentów wizowych, NCAA, SAT, Toefl, I-20, a nawet zakupu biletu lotniczego. – A po aklimatyzacji wspieramy również na miejscu, pomagając np. w znalezieniu pracy na lato. Zdarza się, że po roku czy dwóch student-sportowiec chce zmienić uczelnię. W tym wypadku też na nas może liczyć – dodaje N. Kozel, która ma za sobą karierę zawodniczą i sama kończyła uczelnię w Stanach Zjednoczonych – Drury University Springfield. Na bazie tych doświadczeń wspólnie z kolegą z Wielkiej Brytanii założyła firmę Sport USA, z którą współpracowali m. in.: Piotr Śmietana, Jakub Zamorski, Stefania Rogozińska-Dzik, Joanna Skrzypczyńska, Krzysztof Wetoszka, Albert Chudy czy Aron Stajszczak.", "Trenerzy z amerykańskich uczelni mają oczywiście swoje oczekiwania. Niezależnie od renomy szkoły najchętniej widzieliby w składzie teamu najbardziej zdolnych sportowo i naukowo studentów. I trzeba pamiętać, że zawsze podczas pierwszej rozmowy jedno z podstawowych pytań brzmi: – Jakim budżetem dysponujecie? Jednak już sam fakt, że rozmowa została podjęta, świadczy o dużym zainteresowaniu kandydatem.", "Terry Deremer, trener męskiej drużyny z Fairmont State University w Zachodniej Wirginii tłumaczy: – Jest kilka cech kandydatów, na które zwracamy szczególną uwagę podczas rekrutacji. Zaczynam zawsze od sprawdzenia wyników w nauce: czy ich stopnie i zainteresowania naukowe pasują do profilu naszej szkoły. No i oczywiście, czy będą w stanie odnieść sukces na naszej uczelni pod kątem tenisowym. Ich UTR jest bardzo ważny. Szukam graczy mających wskaźnik w przedziale 11-13. Poza stypendium sportowym, które proponujemy, student powinien się liczyć z wydatkami na rzecz szkoły, które musi ponieść. Fairmont State University nie dysponuje budżetem na wyjazdy trenerów do Europy, tak więc dobrze przygotowany materiał wideo jest niezwykle istotny. Większość młodych ludzi współpracuje z firmami rekrutującymi, dlatego bardzo dużą wagę przykładam do wstępnych rozmów z takimi przedstawicielami, bo podczas niej dowiadują się bezpośrednio podstawowych informacji o zawodniku.", "Polscy studenci bardzo szybko aklimatyzują się w nowych warunkach, stając się ważną częścią swoich drużyn uniwersyteckich, jak również znajdując wspólny język z rówieśnikami.", "– Jestem na trzecim roku kierunku Marketing i Zarzadzanie. Studiuję na University of District of Columbia w Waszyngtonie. To zespół Dywizja 2, ale prezentuje dobry poziom sportowy – mówi pochodząca z Zielonej Góry Joanna Skrzypczyńska, która w semestrze jesiennym uczyła się on-line ze względu na pandemię koronawirusa,a na początku tego roku wróciła do Stanów. – Uważam podjęcie decyzji o studiach w USA za świetny wybór. Nauka tutaj daje super możliwości. Decyzja o wyborze Dywizji 2 też nie była przypadkowa. Razem z dziewczynami mieszkamy poza kampusem, ale uczelnia jest w pobliżu. Koleżanki są z różnych zakątków świata. Doskonale się dogadujemy. Nasz system rozgrywek jest nieco inny niż w większości stanów. Główne rozgrywki odbywają się jesienią, a wiosną trzeba się więcej uczyć. Ten sezon wygląda inaczej, determinuje to wirus. A zapytana jak wygląda jej dzień w szczycie sezonu tenisowego odpowiada: – O godz. 6 pobudka, dwie godziny na korcie. W tygodniu trzy razy siłownia, ćwiczenia ogólnorozwojowe, nauka, tzw. klasy. Na brak zajęć w ciągu dnia nie narzekam – śmieje się Joanna Skrzypczyńska.", "Zapytany o swoje wrażenia związane ze studiami Kacper Dworak z Łodzi od razu się uśmiecha i odpowiada w amerykańskim stylu: – Jest świetnie, choć na początku byłem bardzo sceptycznie nastawiony do pomysłu wyjazdu. Przekonywali mnie rodzice, mówiąc, żebym spróbował. Miałem sporo ofert, bo przed wyjazdem osiągnąłem kilka dobrych wyników sportowych. Wybrałem University of Louisiana at Lafayette. Dwukrotnie był w Polsce asystent trenera Luc Godin, który oglądał moją grę. Przekonał mnie, a ja otrzymałem stypendium sportowe i akademickie.", "Kacper to nie tylko utalentowany tenisista, ale także – a może przede wszystkim – zdolny naukowiec, którego rodzice Katarzyna i Robert są fizykami jądrowymi. Obecnie studiuje dwa kierunki: inżynierię petrochemiczną i matematykę. Pierwszy dotyczy lokalizacji złóż ropy naftowej i jej wydobycia w trudno dostępnych miejscach. Na czym polegać ma ta praca? Jak mówi łodzianin, wpierw trzeba takie miejsce znaleźć, następnie wykonać testy geologiczne, wstępne nawierty, a na końcu wiercenia.", "– Dużą część zajęć na uczelni zajmują badania laboratoryjne, nie było więc mowy o zajęciach on-line, stąd jestem teraz w Luizjanie – dodaje Kacper, który oczywiście nie może też zaniedbywać treningów. Głównym coachem w drużynie z Dywizji 1  na uczelni jest Mark Jeffrey. W tygodniu wraz kolegami Polak odbywa 20, regulaminowych godzin ćwiczeń z trenerem, w tym są trzy zajęcia indywidualne. Do tego dochodzi pięć godzin ogólnorozwojówki (siłownia i bieganie).", "– Mimo ponad dwóch lat spędzonych w Luizjanie wciąż czuję się jak gość, ale taki, który poznał już tutejszy sposób myślenia i jest mile widziany. To miejsce jest odległe kulturowo nam Europejczykom, ale z każdym miesiącem czuję się tutaj coraz lepiej – kończy Kacper Dworak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Drugi singlowy tytuł Huberta Hurkacza w ATP Tour!", "date": "\n\t\t\t\t\t\t\t\t\t\t14 stycznia, 2021\t\t\t\t\t", "text": [": Tomasz Dobiecki", "W finale Hubert, rozstawiony z numerem czwartym,  pokonał pewnie Amerykanina Sebastiana Kordę 6:3, 6:3, w ciągu godziny i 12 minut. Polski tenisista nie stracił w całej imprezie nawet seta, w czterech rozegranych meczach (w pierwszej rundzie miał „wolny los”).", "– Nie spodziewałem się, że tak dobrze rozpocznę sezon. Chociaż byłem bardzo dobrze przygotowany do tego startu i tuż przed nim poprawiłem kilka ważnych elementów w swojej grze, pracując intensywnie z trenerem Craigiem Boyntonem. Cieszę się bardzo z tego zwycięstwa i z udanego powrotu do rywalizacji w Tourze. Tym bardziej, że zagrałem tu kilka bardzo dobrych meczów. Jestem zadowolony ze swojej formy, chociaż na pewno przed Australian Open czeka mnie jeszcze dużo pracy i treningów już tam na miejscu – powiedział po zwycięstwie", "W Delray Beach Hubert zarobił 30 814 dolarów. Zdobył też 250 punktów do rankingu ATP Tour, co da mu awans z 35. na 29. pozycję (najwyżej dotychczas był notowany na 28.miejscu).", "– Na ten sezon nie stawiamy sobie z moim Craigiem celów rankingowych. Celem jest poprawianie mojej gry. Wiadomo, że chciałbym w każdym turnieju dochodzić jak najdalej i wygrywać, ale najważniejsze jest to żebym jak najlepiej grał w tenisa. Jeśli wszystko będzie ok, to wyniki w turniejach przyjdą. Na pewno igrzyska będą szczególnym startem dla mnie, bo reprezentowanie Polski na olimpiadzie to wielka sprawa i moim marzeniem jest zdobycie medalu – powiedział Hurkacz.", "W sierpniu w Tokio Hubert odnotuje olimpijski debiut. Oprócz startu w singlu, planuje tam też występ w deblu razem z Łukaszem Kubotem, dwukrotnym triumfatorem imprez wielkoszlemowych w grze podwójnej (Australian Open 2015 i Wimbledon 2017) i ćwierćfinalistą Wimbledonu w singlu (2013).", "– Po Delray Beach czeka mnie od razu przelot do Australii, kwarantanna i treningi na miejscu, a na początku lutego start w Melbourne w turnieju ATP poprzedzającym Australian Open, no i sam występ w Wielkim Szlemie. Tak wygląda plan na najbliższe tygodnie, a co dalej, na razie jeszcze nie ustalaliśmy dokładnie. Na pewno nie będzie to łatwy rok. Przez koronawirusa trudno jest precyzyjnie zaplanować starty z dużym wyprzedzeniem, bo wszystko ciągle się zmienia. Ale na pewno z Łukaszem będziemy chcieli w miarę możliwości potrenować, a może też zagrać jakieś turnieje razem przed igrzyskami, jeśli to będzie możliwe – dodał Hubert.", "Obowiązkowa dwutygodniowa kwarantanna w Melbourne będzie dość dużym wyzwaniem dla wszystkich uczestników Australian Open. Większość czasu będą spędzać w hotelach. Wszelkie naruszenia regulaminu będą surowo karane  grzywnami, a poważniejesze nawet deportacją.", "– Myślę, że nie będzie tak źle (śmiech) Już jesteśmy przyzwyczajeni do obostrzeń. Wiadomo, że nie jest to normalny rytm turniejów, treningów i wypoczynku, ale trzeba umieć się adaptować. Przede wszystkim w trakcie dwutygodniowej kwarantanny będziemy mogli przebywać po pięć godzin dziennie poza hotelem, wliczając dojazdy. Czyi mniej więcej dwie godziny na korcie i półtorej na treningu ogólnorozwojowym. Pozostały czas będziemy musieli spędzać w pokojach. Dopiero w trakcie turnieju nie będziemy już przebywać w takiej ścisłej izolacji – powiedział Hurkacz.", "Pod koniec listopada Hurkacz, razem z Kacprem Żukiem i Wojciechem Markiem (obaj LOTOS PZT Team), solidnie pracował nad kondycją i przygotowywał się do nowego sezonu w polskich Tatrach.", "– To był bardzo fajny czas, który spędziłem z Kacprem i Wojtkiem na intensywnych treningach bez rakiet. Było sporo ćwiczeń na siłowni, biegania po górach i wiele innych zajęć wzmacniających, a nawet wspinaczka na Kasprowy Wierch. Myślę, że ten czas przygotowawczy w Tatrach zaprocentuje na początku sezonu, bo naprawdę mocno się przygotowywałem do niego. Ostatnie szlify jeszcze zbierałem na Florydzie i tam czekałem na start sezonu – wspomina Hubert.", "Najlepszy obecnie polski tenisista od dawna pracuje z amerykańskim trenerem Craigiem Boyntonem w Saddlebrook. Tam zastała go pierwsza fala pandemii, więc spędził na wiosnę kilka miesięcy, zanim w lipcu pojawił się w kraju i wystartował w 94. Narodowych Mistrzostwach Polski w Bytomiu.", "– To był dość dziwny rok, zresztą chyba dla wszystkich. Ale tenisowo, na pewno miałem fantastyczne otwarcie, bo w styczniu wygrałem kilka spotkań z bardzo dobrymi rywalami. Szczególnie ważne było dla mnie zwycięstwo nad Dominikiem Thiemem, który potem był w wielkoszlemowym finale w Australian Open. Potem szło trudniej, bo przegrałem kilka bardzo wyrównanych meczów, w których decydowały dosłownie jedna czy dwie piłki. Czasem brakło mi trochę szczęścia, może też determinacji w decydujących momentach. Dlatego podczas wiosennego pobytu w USA dużo z Craigiem pracowaliśmy nad stroną mentalną i wierzę, że to zaprocentuje teraz – uważa Hurkacz.", "Na jesieni Hubert odnotował najlepszy deblowy wynik w dotychczasowej karierze – zwyciężając w imprezie ATP Masters 1000 w paryskiej hali Bercy, razem z Felixem Auger-Aliassime. Właśnie z Kanadyjczykiem ma wystąpić w Australian Open.", "Fot. Facebook Hubert Hurkacz", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Ukoronowaniem 100-lecia PZT byłby medal olimpijski", "date": "\n\t\t\t\t\t\t\t\t\t\t22 stycznia, 2021\t\t\t\t\t", "text": ["– To pytanie szczególnie mocno wybrzmiewa w ustach osób amatorsko grających w tenisa. Jako Związek już włożyliśmy mnóstwo wysiłku, by tenisowy lockdawn jak najszybciej się skończył. W konsultacjach z dyrektorami departamentów Ministerstwa Kultury i Dziedzictwa Narodowego i Sportu Dariuszem Buzą, Angeliką Głowienką, minister Anną Krupką i przedstawicielami Ministerstwa Zdrowia wypracowaliśmy zasady, w jakich mógłby funkcjonować tenis w obecnej sytuacji epidemiologicznej. Dodam tylko, że te rozmowy nie były łatwe, bo dotyczyły bardzo szczegółowych punktów. Ale daliśmy radę. Dokument trafił do akceptacji rządu. Czekamy na decyzję. W tym momencie PZT nic więcej nie jest już w stanie zrobić.", "Chcę też mocno zaakcentować jeden ważny fakt. To nie jest tak, że kluby czy ośrodki są zamknięte na kłódkę, bo w treningach wciąż mogą brać tenisiści posiadający licencją zawodniczą PZT oraz dzieci uczestniczące w programie Tenis 10, a to też wymagało wiele zachodu i negocjacji.", "– Nie można porównywać tych dwóch momentów w czasie epidemii. Abstrahując od wiosennej liczby zakażeń i obecnej fali pandemii, to jest jedna zasadnicza różnica: wtedy tenis i golf zostały uwolnione nie tylko z faktu, że to dyscypliny indywidulane, ale przede wszystkim zaczął się okres gry na powietrzu, na otwartych obiektach i kraj nie przygotowywał się do masowych szczepień jak to ma miejsce obecnie. Co nie oznacza iż wtedy, w maju wszystko poszło gładko , wtedy również wymagało to wielu zabiegów.", "– Po pierwsze bardzo się cieszę, że ta impreza odbędzie się w moim rodzinnym mieście, a patronat nad nią objęła Elżbieta Anna Polak, marszałek województwa lubuskiego. Druga kwestia dotyczy stypendiów, które otrzymają złoci medaliści. A jest to kwota niebagatelna, która robi wrażenie – 24 tysiące złotych. Wicemistrzowie otrzymają cenne zegarki od jednego z partnerów turnieju Polskiej marki Polpora z Zielonej Góry. Głównym sponsorem jest natomiast Pracownia Autorska Roman Szumny , której właściciel to mój serdeczny przyjaciel i kolega z ławy szkolnej.", "Oczywiście tradycyjnie wspiera imprezy tenisowe w naszym mieście i w tym wypadku również MOSIR z Zielonej Góry z dyrektorem Robertem Jagiełowiczem na czele oraz grający w tenisa prezydent miasta Janusz Kubicki.", "I po trzecie wreszcie, mistrzostwa będą momentem, kiedy zainaugurowana zostanie wystawa z okazji 100-lecia PZT. Na specjalnych sztalugach prezentowane będą najważniejsze wydarzenia dotyczące historycznych dat związanych z dyscypliną. Drugi dział poświęcony zostanie setnej rocznicy odzyskania niepodległości przez Polskę. Wystawę tę poszerzymy o historię tenisa w Lubuskim. Wystawa będzie prezentowana w całym kraju tam, gdzie odbywać się będą najważniejsze wydarzenia tenisowe 2021 roku. Tak jak w przypadku Zielonej Góry, będzie poszerzona o kontekst regionalny. I tak dla przykładu: w Bytomiu znajdzie się wystawa dotycząca tego, co na przestrzeni ostatnich dziesięciu dekad działo się w tenisie na Śląsku, itd.", "Cały projekt został przygotowany wspólnie z Biurem Niepodległa, z którym działamy od kilku lat, Ministerstwem Kultury i Dziedzictwa Narodowego i Sportu oraz PGNIG.", "– Powiem w skrócie, bo bardziej szczegółowy plan można znaleźć na naszej stronie ", ". Będziemy też systematycznie informować o programie obchodów inne media. Ogromnie się cieszę, że patronat nad 100-leciem objął Andrzej Duda, prezydent RP, premier profesor Piotr Gliński, minister Kultury i Dziedzictwa Narodowego i Sportu oraz w roku igrzysk Andrzej Kraśnicki, prezes Polskiego Komitetu Olimpijskiego.", "Wspomniana już wcześniej wystawa będzie prezentowana w pierwszej połowie roku w Kaliszu, gdzie w marcu odbędzie się mecz Pucharu Davisa Polska – Salwador, a miesiąc później w Bytomiu podczas spotkania Polek z Brazylijkami w ramach Billie Jean King Cup. Zresztą istotnym akcentem każdej ważnej imprezy, turnieju będzie ten związany ze 100-leciem PZT. Kulminacyjnym punktem obchodów ma być gala, którą zaplanowaliśmy 11 września w Hotelu Regent w Warszawie. Planujemy zaprosić wybitnych trenerów, zawodników, działaczy, by ich uhonorować. Na pewno jedną z najbardziej poszukiwanych pamiątek, które staną się „białym krukiem”, będzie pięknie wydana 700-stronnicowa monografia. Kilkunastu autorów tego wyjątkowego wydawnictwa w staranny, wymagający wiele uwagi i cierpliwości sposób zaprezentowało wiek funkcjonowania tenisa na ziemiach polskich. Tutaj należą się wyjątkowe brawa całemu zespołowi redakcyjnemu, bo to była naprawdę ciężka i trudna praca. Uroczystość ma poprowadzić Tomasz Gęsikowski, wiceprezes Aktorskiego Klubu Tenisowego z Barbarą Kurdej-Szatan. W planach jest też pokaz specjalnego teledysku oraz liczne występy grających w tenisa artystów. Powinno być naprawdę uroczyście, a przede wszystkim ciekawie.", "– Nie ukrywam, że dla mnie ukoronowaniem tego wyjątkowego jubileuszu byłoby zdobycie medalu olimpijskiego w tenisie przez naszych reprezentantów. Fortuna sprzyja ostatnio biało-czerwonym. Wierzę, że w Tokio będzie podobnie i osiągniemy kolejny historyczny sukces. Jednak to co najważniejsze w roku obchodów 100-lecia PZT to zdrowie, którego życzę wszystkim ludziom związanym z tenisem oraz sportem na całym świecie, abyśmy mogli bawić się swoją ukochaną dyscypliną i kibicować zawodnikom siedząc jak dawniej na wypełnionych po brzegi trybunach.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dariusz Piter: Od lekkoatletyki do tenisa", "date": "\n\t\t\t\t\t\t\t\t\t\t5 stycznia, 2021\t\t\t\t\t", "text": ["Maciej Łosiak", "– Darek to koleżeńska osoba, dobry trener lubiący pracować – charakteryzuje kolegę Zbigniew Owsian, który całe zawodowe życie związany jest z tenisem i wraz z żoną Ewą pracuje w podpoznańskim Centrum Tenisowym Sobota już 10 lat, a wcześniej działał na kortach AZS przy ul. Noskowskiego w Poznaniu. I zaznacza: – Darek ma dwójkę wspaniałych dzieciaków, a wiem, jak rodzice muszą się poświęcić, by wychować dobrego sportowca i człowieka. Wraz z żoną sami tego doświadczyliśmy.", "– Co równie ważne, mamy z Darkiem podobne gusta muzyczne – śmieje się pan Zbyszek, noszący pseudonim „Kieras”, którego zna prawie, a może i cała tenisowa Polska.", "Dariusz Piter pochodzi z Nowego Tomyśla. Od dziecka miał sportowe zacięcie. Nie mogło być inaczej, bo jego tata Marian w latach 60. i 70. grał zawodniczo w piłkę nożną, a potem został trenerem w Polonii Nowy Tomyśl.", "– Oczywiście, trafiłem do sekcji piłkarskiej, choć mojej mamie nie za bardzo to się podobało. Grałem w grupie juniorów, mają tylko 14 lat. Potem była siatkówka, a trenował mnie… mój przyszły teść. Z żoną znałem się od szkolnych lat. Nie byłem wybijającym się graczem: wprawdzie wysoki i bardzo szczupły, ale jeszcze zbyt mało doświadczony. Po koleżeńsku, ale od starych wyjadaczy dostałem niezły trening mentalny – śmieje się pan Darek.", "Na sportowym talencie ucznia Szkoły Podstawowej nr 2 w Nowym Tomyślu poznali się nauczyciele wychowania fizycznego. Była siatkówka, piłka ręczna, ale przede wszystkim lekkoatletyka.", "– Tak, tak, lekkoatletyka stała się tą dyscypliną, której się poświęciłem przez kolejne lata. A wszystko to za sprawą Andrzeja Bakulina, który zauważył u mnie tą sportową „Bożą iskierkę”. Po ósmej klasie trafiłem do Orkanu Poznań. Trenowałem LA w klubie i zacząłem naukę w nowym otoczeniu, mieszkając w internacie. Jak się okazało, największą smykałkę miałem do skoków: w dal i trójskoku. Byłem reprezentantem ówczesnego województwa poznańskiego, zdobywając m. in. tytuł halowego mistrza Polski w Zabrzu z wynikiem 7,02 m. Potem była kadra narodowa i zajęcia pod okiem trenera Andrzeja Lasockiego, który prowadził między innymi mistrza świata w  trójskoku Zdzisława Hoffmanna. Wywalczyłem m. in. złoto MP w trójskoku w Białymstoku – mówi Dariusz Piter.", "Młody lekkoatleta trenował często z Ośrodku Nadziei Olimpijskich przy stadionie poznańskiej Olimpii, gdzie był zakwaterowany z kolegami w domkach. W pobliżu były korty, więc wieczorami zaczęli grać w tenisa. To były czasy sukcesów Wojtka Fibaka, a wtedy prawie każdy młody człowiek marzył, by pójść jego śladami.", "– Tenis mnie zafascynował, choć już wcześniej, sporadycznie, miałem kontakt z tą dyscypliną. Pamiętam, jak będąc jeszcze dzieciakiem, dostałem w prezencie dwie rakiety Wimbledon, wyprodukowane przez firmę Społem Łódź. Brałem je na podwórko i odbijałem piłkę o mur między oknami. Na szczęście szyby nigdy nie zbiłem – uśmiecha się trener Piter, wspominając te wydarzenia. I zaznacza, że rakiety przydały się po latach podwójnie: po obcięciu części rączek stały się pałeczkami sztafetowymi, a skrócone rakietki posłużyły jego dzieciom w pierwszym etapie nauki tenisa.", "Jak to bywa u większości młodych, zdolnych sportowców, nasz bohater rozpoczął studia na Akademii Wychowania Fizycznego. Wpierw w Gorzowie Wielkopolskim, skąd przeniósł się do Poznania, by kontynuować naukę na kierunku trenerskim lekkoatletyka. Rok 1987 to niezwykle ważna data, bo to właśnie wtedy 24-latek ożenił się z miłością swojego życia, poznaną jeszcze wczasach szkoły podstawowej – Renatą.", "– W trakcie studiów już pracowałem, byłem zatrudniony w Zakładzie LA poznańskiej AWF. Po studiach szukałem pracy w klubie, ale bezskutecznie. Dzięki Marianowi Głuszkowi, szefowi Ludowych Zespołów Sportowych, dostaliśmy mieszkanie w Ceradzu Kościelnym pod Poznaniem. Rozpoczęliśmy pracę jako nauczyciele WF-u w pobliskiej szkole, a ja się „przebranżowiłem” i postawiłem na tenisa – opowiada Dariusz Piter.", "Rozpoczął od tenisowego kursu instruktorskiego dla nauczycieli u Piotra Unierzyskiego, następnie były studia podyplomowe w tej dziedzinie. I pomyślał, że warto zaangażować do tenisa większą grupę dzieciaków. Padł pomysł założenia Uczniowskiego Klubu Sportowego.", "– I tak, dzięki wsparciu wielu osób, pod koniec lat 90. powstał UKS Sokół Ceradz Kościelny. Była przychylność Waldego Dzikowskiego, wójta gminy Tarnowo Podgórne oraz Marka Wasielewskiego, dyrektora szkoły. Oczywiście Kaśka i Kuba także się wciągnęli – dodaje szkoleniowiec.", "– Zajęcia ogólnorozwojowe, nauka gry w siatkówkę od najmłodszych lat – to wszystko przydaje się teraz w zawodowym tenisie. Zresztą, bieganie i gra z kontry to mój żywioł. Wynika to z mojej budowy ciała, z genów. Ale bez pracy z rodzicami w dzieciństwie nie byłoby to możliwe – mówiła kilka lat temu w rozmowie z „Tenis Magazyn” Kasia Piter.", "A jak rozwinęła się trenerska kariera Dariusz Pitera? – Dzieci pokochały tenisa, dlatego na sto procent zaangażowałem się w tę dyscyplinę. Z kolei żona nadal uczyła klasy 1-3 w szkole w Ceradzu – wspomina bohater tekstu, który jeszcze przez jakiś czas prowadził m. in. prywatne zajęcia nauki pływania na basenie przy Dąbrowskiego w Poznaniu, ale z czasem został wyłącznie przy tenisie. Najpierw były treningi przy szkole prywatnej w podpoznańskim Baranowie, prowadzonej przez Marka Błażejaka. Kolejnym, ważnym krokiem w zawodowym życiu Pitera było przejście do nowo otwartego, nowoczesnego obiektu tenisowego w Sierosławiu pod Poznaniem, prowadzonego przez małżeństwo Grażynę i Waldemara Albrechtów. Tam poznał m. in. koleżeństwo po fachu – Ulę Dotę czy Roberta Perę. A samo centrum robiło wrażenie: 9 kortów, sztuczna nawierzchnia, hale.", "– Działo się tam mnóstwo, a ja mogłem również podnosić umiejętności trenerskie. Rozpocząłem też treningi ze Stanisławem Bogackim. Wspominam go, bo pracujemy razem na korcie od… 30 lat. A od pana Stanisława dostaję wielkie wsparcie i pomoc w prowadzeniu najmłodszych adeptów – zaznacza Dariusz Piter, który w tym czasie z całą energię zajął się karierą swoich dzieciaków. I jak wspomina pochłaniało to ogrom czasu.", "– Niestety, zachorowała moja żona. Zostałem w domu, by ją wspierać i opiekować się nią. Renata siedem lat walczyła o zdrowie. Cała nasza rodzina bardzo mocno przeżyła jej odejście – mówi Piter.", "Kuba i Kasia usamodzielnili się, a ich kariery rozwijały. To jednak Katarzyna zaczęła odnosić znaczące sukcesy. W 2007 roku dotarła do półfinału juniorskiego Wimbledonu. Rok później zagrała w trzeciej rundzie Australian Open (także wśród juniorek). W 2010 roku wygrała pierwszy z cyklu turniejów ITF w belgijskim Koksijde. W rolę jej szkoleniowca zaczął się wcielać brat Jakub. Obecnie Kasia kontynuuje karierę. Ostatnie miesiące były udane szczególnie w grze podwójnej, bo poznanianka wspólnie z Paulą Kanią-Choduń odniosła kilka znaczących wyników deblowych.", "Z kolei Kuba ożenił się z Serbką Masą Marianović i oboje pracują w Niemczech, Masa jest menedżerem ds. logistyki w DHL, a Jakub jest zatrudniony w Akademii Tenisowej Roberta Orlika.", "Dziś Dariusz Piter pracuje z uzdolnioną młodzieżą, choć otrzymał bardzo ciekawą propozycję współpracy.", "– Do swojego teamu zaprosiła mnie Kasia Kawa i jej główny szkoleniowiec Grzegorz Garczyński. Pracujemy nad pewnymi elementami gry, które mają poprawić jej skuteczność. Te godziny spędzone na korcie dają mi olbrzymią satysfakcję – cieszy się szkoleniowiec.", "W swoim bogatym trenerskim CV ma współpracę z obiecującymi młodymi tenisistami: Martą Zając, Filipem Mrukiem czy Sonią Pieczyńską. A obecnie pod jego okiem tenisowe umiejętności rozwijają: Jan Allecou, Martyna Jankowska, Maksymilian Krzyżosiak-Michnikowski.", "– Dzięki namowom syna zacząłem też grać w golfa. Zrobiłem podstawowy kurs i wolne chwile staram się spędzać z na polu golfowym z kijem w ręku. Cieszę się, że już niedługo będę mógł rozwijać umiejętności na polu golfowym w rodzimej gminie – kończy uśmiechając się Dariusz Piter.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Raven Klaasen: Nie mogłem zostać rugbystą", "date": "\n\t\t\t\t\t\t\t\t\t\t8 stycznia, 2021\t\t\t\t\t", "text": [": Tomasz Lorek/Polsat Sport", "Republika Południowej Afryki od lat słynęła z wyławiania tenisowych talentów. Cliff Drysdale, Bob Hewitt, Frew McMillan, Ellis Ferreira, Byron Bertram, Jeff Coetzee, Kevin Anderson, Wayne Ferreira, Piet Norval, Gordon Forbes, Rik de Woest, Wesley Moodie, Ray Moore, Abe Segal, Eric Sturgees… Prawda, że aż głowa boli od sterty nazwisk? Tenisiści z RPA zdobyli Puchar Davisa w 1974 roku, a dziś szczycą się fenomenalnym deblistą grającym na światowym poziomie – Ravenem Klaasenem.", "Kiedy siadasz do stolika, aby napawać się konwersacją z Klaasenem – finalistą Australian Open 2014 oraz Wimbledonu 2018 w grze podwójnej, odnosi się wrażenie, że wskazówki zegara stanęły na wieki wieków… Raven zaraża entuzjazmem, ma podejście, które fascynuje Europejczyka, gdyż Klaasen na wszystko ma czas. Nie stresuje się umykającym życiem, zachowuje pogodę ducha, a obowiązków ma sporo, bo w domu czeka na niego rosnący szkrab: synek Carter. Z Ravenem czas płynie miło nawet wtedy kiedy rozmowa wkracza w filozoficzną głębię i deblista zaczyna zgadywać co będzie czuł kiedy w wieku 75 lat podsumuje swoje osiągnięcia na korcie…", "– Zgadza się. Urodziłeś się w RPA, że wiesz jak wymawiać moje imię? ", "– Zawdzięczamy to dobrej pogodzie i grze na sporej wysokości nad poziomem morza. Przez większą część roku słońce ogrzewa nasz kraj. Gramy w bardzo sprzyjających warunkach. Wielu z nas, późniejszych deblistów czy singlistów, dorastało żyjąc na sporej wysokości w Johannesburgu. Miasto leży na wysokości ponad 2100 metrów nad poziomem morza, a takie usytuowanie stwarza optymalne warunki do gry w tenisa. Będąc w wieku juniora często grywaliśmy na dużej wysokości. To pozwala na częstą grę wolejem i bardzo agresywny styl. Większość dzieciaków z RPA grywa w debla, więc mamy znakomite podstawy, aby podjąć wyzwanie i uprawiać tenis zawodowo.", "– Gramy normalnymi piłkami, z tą różnicą, że są cięższe. Gdyby zastosować bezciśnieniowe piłki podczas rywalizacji na kortach położonych nad morzem, wówczas złamałyby ci rękę. To wciąż normalne piłki, ale w Johannesburgu są cięższe, na co wpływ ma wysokość nad poziomem morza (około 2100 metrów – przyp. red.).", "– Tak. Gdybyśmy grali w RPA takimi piłkami bezciśnieniowymi, jakich używa się w Ameryce Południowej, byłoby krucho z naszymi barkami… Nie jestem ekspertem w dziedzinie geografii, lecz wydaje mi się, że w RPA nie ma tak wysokich gór, aby stosować piłki bezciśnieniowe. Bywałem w Ameryce Południowej i nie zawsze grało się piłkami bezciśnieniowymi, mimo że góry były wyższe niż to, co zazwyczaj oferuje nam ojczyzna, czyli przedział pomiędzy 1800 a 2100 metrów n.p.m.", "– Racja. To bardzo trudne zadanie. Coś na pocieszenie. Nie jestem sam, który zmaga się z tą materią. Jeżeli pochodzisz z RPA, Nowej Zelandii czy Ameryki Południowej, musisz przywyknąć do pokonywania długich dystansów w powietrzu. Jestem praktycznie ciągle w podróży, ale ujmując temat statystycznie, spędzam około trzy miesiące w domu na przestrzeni roku kalendarzowego. Do wszystkiego można się przyzwyczaić. Nie wracam do domu, gdy szykuje się króciutka przerwa w startach, ale kiedy rysuje się perspektywa dwóch – trzech tygodni wolnego, wówczas obieram kurs na RPA. To kwestia przystosowania się do reguł gry. Nie jest to łatwe. Znam wielu tenisistów, którzy nie wytrzymują reżimu długich podróży, ale ja nie narzekam. Lubię podróżować.", "– Świetne pytanie. Carter ma dziś 13 miesięcy (rozmowa odbyła się w styczniu 2019 roku – przyp. red.). Jestem szczęściarzem, gdyż moja małżonka pracuje na najtrudniejszym odcinku i zajmuje się dzieckiem.", "– Tak. Staram się jak mogę i pomagam jej, kiedy nie dotykają mnie zawodowe obowiązki. Udaje nam się tak poukładać klocki, żeby żona i syn od czasu do czasu mogli ze mną podróżować na tenisowe turnieje. Kiedy Carter był jeszcze młodszy, wówczas częściej wracałem do domu, aby być przy dziecku, ale wtedy przeloty bywały karkołomne i ledwo meldowałem się na czas na korcie…", "– Jeżeli lecę samolotem, który ląduje późnym wieczorem albo wiem, że po przylocie będę okrutnie zmęczony, a nazajutrz czeka mnie mecz, wówczas skłaniam się ku klasie premier economy bądź biznes. Jednak jeżeli wiem, że będę miał dłuższą chwilkę, aby odpocząć po przylocie, wówczas przeważnie kupuję bilet w klasie ekonomicznej.", "– Nie będę podejmował decyzji w jego imieniu, nie chcę go wyręczać, ale są spore szanse, aby Carter grał w tenisa…", "– ", " Tak. Wygląda mi na bardzo szybkiego wzdłuż linii końcowej. Jeśli Carter zdecyduje, że będzie grał w tenisa, oczywiście pomogę mu w przejściu przez wszystkie arterie. Jeżeli jednak postawi na inną dyscyplinę, wówczas nie będę w stanie mu pomóc. Zobaczymy co przyniesie życie.", "– Nie wiem, jaka jest hierarchia dyscyplin, nie odważę się uszeregować dyscyplin pod względem popularności, ale myślę, że rugby, krykiet i futbol są wiodące w mojej ojczyźnie. Wedle mojej wiedzy, tenis plasuje się na piątym lub na szóstym miejscu… Wątpię, żeby żona wydała pozwolenie, aby nasz syn grał zawodowo w rugby.", "– Zgadza się. Raczej matczyne serce by tego nie wytrzymało. Podejrzewam, że Carter spróbuje swoich sił w krykiecie i piłce nożnej, a jeżeli mu się nie spodoba, sięgnie po tenisową rakietę.", "– Połączenie lewo i praworęcznego deblisty to najlepsze z możliwych ustawień, jeżeli chodzi o serwis. Dzięki takiemu układowi sił, trzymasz cały czas w szachu swoich przeciwników. W moim przypadku idealnym rozwiązaniem byłoby znalezienie wysokiego leworęcznego partnera. Dobrze bawiłem się grając zarówno z Johanem, jak i z Ericem. Wystarczy zerknąć na najbardziej utytułowane pary deblowe na świecie. Dominował układ: lewo i praworęczny tenisista. McEnroe/Fleming, bracia Bryan, The Woodies, Nestor/Knowles… To naprawdę bardzo skuteczne rozwiązanie. Połączenie lewo z praworęcznym deblistą otwiera ci również mnóstwo opcji i strategii, aby rozegrać punkt po pierwszym podaniu. Lewa i prawa ręka to bez wątpienia ustawienie, które daje ci przewagę nad rywalami.", "– Mój styl gry w debla w głównej mierze oparty jest na ataku. Jeżeli mogę skraść kilka cennych ułamków sekundy przeciwnikom i pobiec do siatki, to czynię to bez wahania. Myślę, że ofensywna gra krąży w mojej krwi. Lubię grać wolejem, lubię agresywny tenis. Z drugiej strony, nie jestem przytroczony do jednego modelu gry. Gra podwójna rozwija się w takim stopniu, że dziś sukces w deblu możliwy jest przy wielu różnych stylach i ustawieniach. Praktycznie przy takim taktycznym bogactwie ode mnie zależy na co postawię i który model będzie najbardziej efektywny. Dziś każdy znajdzie dla siebie optymalny wariant. Przy zestawie amunicji, którą dysponuję – szybkość, praca stóp, przemieszczanie się – uważam, że gra wolejem jest idealną opcją.", "– Uff, to musiało być wieki temu…", "– O tak, to było znakomite widowisko. Jamie na Wyspach jest gwiazdą dużego formatu. To był spektakl i jeden z pojedynków, które przyniosły mi mnóstwo frajdy i radości. Kibice zachowywali się bardzo głośno, wspierali naszego rywala, ale podziałało to na nas bardzo mobilizująco i podniosło atmosferę meczu. Dawno się tak nie bawiłem na korcie, jak podczas konfrontacji z parą: Murray/Soares. Myślę, że ważnym ogniwem, które przyciąga widzów na mecz debla, jest obecność gwiazd singla. Kiedy kibic widzi znanego singlistę podczas meczu deblowego, łatwiej mu się odnieść do zagadnienia, bo wie, kogo wspierać i nie jest to postać anonimowa. To znakomita okoliczność dla gry podwójnej, bo warto zabiegać o gwiazdy na korcie. Wówczas nasz ukochany debel zyskuje na popularności.", "– Też tak sądzę. Wydaje mi się, że najbardziej prawdopodobną przyczyną rezygnacji z debla przez singlistów jest napięty kalendarz startów. Dobrzy singliści lubią poodbijać w deblu, ale ogrom pojedynków sprawia, że najlepsi obawiają się, że obciążenia deblowe nadwątlą ich siły i nie będą w szczytowej formie w singlu. Tak jak powiedziałeś: debel poprawia refleks, grę wolejem, wyostrza czas reakcji, ale singliści boją się, że poziom energii spadnie im radykalnie poprzez występy deblowe. Główna obawa dotyczy zmęczenia i niepokoju o znużenie tenisem. Są gracze, którzy potrafią łączyć oba fachy. Przychodzi mi na myśl Stefanos Tsitsipas. Grałem z nim kiedyś w debla i zauważyłem coś ciekawego. Jest bardzo skuteczny na korcie podczas meczu deblowego, ale widziałem jego znakomite akcje przy siatce również podczas meczu singla. Z pewnością jest zakres umiejętności, które można szlifować i poprawić poprzez grę w debla. Myślę, że oglądalibyśmy jeszcze szersze grono singlistów w grze podwójnej, gdyby nie zachodziła obawa o przemęczenie organizmu w kontekście meczów gry pojedynczej. Terminarz meczów w singlu zbyt często rodziłby konflikty z obowiązkami deblowymi.", "– Masz rację. Uważam, że większość fanów, czy to oglądających tenis w telewizji, czy przebywających na trybunach, może z łatwością odnieść się do debla, bo rekreacyjnie sporo ludzi grywa w debla. Podejrzewam, że większość kibiców częściej gra dla czystej przyjemności w debla aniżeli w singla. We czwórkę zawsze raźniej niż solo… Ponadto debel wnosi element gry zespołowej, dzielisz z kimś emocje, wszak nie jesteś sam. Myślę, że czerpiesz radość z faktu, że robisz coś wspólnie, a nie walczysz w pojedynkę. Oczywiście dużo zależy od walorów twojego partnera i od chemii, która was łączy. Dziś, aby odnieść sukces w deblu, musisz posiadać jakąś cechę, która cię wyróżnia i sprawia, że posiadasz przewagę nad resztą. W deblu kluczowe jest to, aby zachować ciągłość i dbałość o wysoki ranking. Wysoka pozycja w rankingu sprawia, że masz możliwość gry w prestiżowych turniejach. A to jest trudne do osiągnięcia dla wielu duetów. Dzisiejszy debel bazuje na sporej różnorodności, a każdy z nas, grających, chce posiadać w ręku atut, który odróżni nas od reszty rywali. I ten dodatkowy atut daje ci komfort, że możesz seryjnie wygrywać mecze. To coś, co cię wyróżnia powinno dawać ci powtarzalność w odnoszeniu zwycięstw i stwarzać przewagę nad konkurentami.", "– Michael Venus, mój deblowy partner, praktycznie non stop gra I – formation. Ja nie dysponuję najszybszym serwisem na planecie, więc muszę żonglować i mieszać, aby przetrwać na korcie. Wszystko zależy od czasu i miejsca. Uważam, że sporo korzyści może wynikać z unikania gry wedle I – formation. A jeżeli jesteś wszechstronny i potrafisz świetnie poruszać się po korcie, to warto korzystać z I – formation, bo można czarować i wprowadzać rywala w stan enigmy. Przeciwnik nigdy nie wie, co zagra twój partner klęczący przy siatce. Regularna gra I – formation nadaje parze właściwy balans, więc nie ma szalonego biegania po korcie. Są plusy i minusy każdego rozwiązania. Największą zaletą wynikającą ze stosowania I – formation jest możliwość zaskoczenia rywali.", "– Dokładnie. Nie wiedzą, w którą stronę pobiegniesz, i w tym tkwi cały czar. Przy regularnym I – formation masz idealny przegląd sytuacji, więc musisz uważać przy piłkach posyłanych na stronę przewagi, ale…jeżeli dysponujesz potężnym podaniem, możesz się bawić i robić czego tylko dusza zapragnie. Gdy natura nie obdarzyła cię solidnym serwisem, musisz być bardzo kreatywnym, jeśli chcesz wygrywać wymiany. Tak po prawdzie, w deblu nade wszystko chodzi o znakomitą selekcję. Trzeba wiedzieć co zagrać w danym momencie.", "– Tak, gdyż londyński Masters ukazuje cały potencjał debla i prezentuje wszystko co najlepsze w grze podwójnej. Grają najwięksi artyści. Każdy turniej Mistrzów, w którym miałem przyjemność brać udział był wyjątkowy. Zarówno z pozycji gracza, jak i widza. Przyznaję się bez bicia: nie zawsze byłem orędownikiem i fanem obecnego systemu przyznawania punktów. Jednak muszę zgodzić się, że gra bez przewag, deciding point przy stanie: 40:40 i mistrzowski supertiebreak wnoszą mnóstwo emocji dla widza. To stresujące dla nas, zawodników, ale pożądane przez kibica. A stara prawda głosi, że jeżeli dochodzi do stresującej sytuacji, wówczas jest to ekscytujące z perspektywy widza. Nie zawsze jest mi miło się z tym zmierzyć, ale kiedy sam oglądam mecze deblowe i dochodzi do stanu po 40, a przy dobrych wiatrach do supertiebreaka, nie ukrywam: wówczas z większą uwagą śledzę wydarzenia na korcie.", "– O tak… Jeśli grasz pięć setów w finale Wimbledonu, w pewnym momencie dopada cię myśl: masz tyle czasu, możesz odpocząć, odrobić stratę seta, złapać oddech. Nie weszliśmy dobrze w mecz z parą: Mike Bryan/Jack Sock, przegraliśmy pierwszego seta, ale wiedzieliśmy z Michaelem, że spędzimy na korcie przynajmniej dwie, trzy godziny. Podczas Wimbledonu możesz wykazać się cierpliwością. W turniejach rangi ATP World Tour nie można być cierpliwym, bo ani się nie obejrzysz, a już jest piłka meczowa. Jeśli nie klei ci się gra, po godzinie możesz wędrować pod prysznic. Nie ma czasu na drzemkę. W finale Wimbledonu 2018 zagraliśmy znakomicie, ale trafiliśmy na wyjątkowych mistrzów i fachowców od debla. Jack Sock udowodnił tym meczem, że jest wysokiej klasy deblistą, wręcz ocierającym się o surreal. A Mike? Cóż, to legendarny gracz, który z bratem Bobem stworzył najsłynniejszą i najlepszą parę deblową w historii tenisa.", "– Pamiętam ten finał, jakby to było wczoraj. Nie mieliśmy szczególnych wymagań. Byliśmy młodym duetem, rozegraliśmy dobre spotkania przed Aussie Open. Spojrzeliśmy na drabinkę i szepnęliśmy znacząco do siebie: bracia Bryan w trzeciej rundzie, a więc Kalifornijczycy z pewnością będą naszą stacją końcową. Zagraliśmy kapitalnie, bez grama presji i znaleźliśmy się w finale. Totalne zaskoczenie.", "– Zgadza się. A potem uczyliśmy się, jak należy potraktować finał Wielkiego Szlema. Staraliśmy się wypaść jak najlepiej, ale to nie był nasz najlepszy mecz na przestrzeni dwóch tygodni. Dziś wiem, że potrzeba czasu, aby przywyknąć do gry na wysokim poziomie podczas ważnych pojedynków. Jestem szczęściarzem, bo od finału AO 2014 udało mi się rozegrać kilka wspaniałych spotkań. Były chwile rozczarowań, był czas na radość. Teraz też jestem studentem, który wciąż uczy się jak zachować świeżość w trakcie najważniejszych pojedynków.", "– Tak, to prawda. Tworzyliśmy świetnie rozumiejący się duet. Wygraliśmy 5 czy bodajże 6 turniejów deblowych. Pamiętam, że rok po roku zwyciężyliśmy w Halle, a wiadomo, jak trudno broni się tytułu. Posiadamy również tytuł wywalczony w Indian Wells. Po drodze wygraliśmy 250-tki (Chengdu, Delray Beach – przyp. red.)… Wygrywaliśmy, bo rozumieliśmy czego potrzebujemy, aby błyszczeć na korcie. Połączył nas ten sam strumień świadomości. Czuliśmy, co doskonale zatrybi w deblu. Przez dwa i pół roku tworzyliśmy bardzo silną parę deblową.", "– Święte słowa. Czasami mam wrażenie, że mój tata i moja mama wspierali mnie odkąd tylko pojawiłem się w beciku. Odważę się na stwierdzenie, że mama i tata to jedyni członkowie mojej rodziny, którzy nigdy nie zwątpili, że powinienem zostać zawodowym tenisistą. Pozostała część rodziny miewała wątpliwości w różnych fazach mojej kariery. Pytali się pokątnie: dlaczego, u licha, Raven jeszcze gra w tenisa? Po co mu to? Mogę z pełnym przekonaniem powiedzieć, że moja mama i mój tata nigdy nie mieli cienia wątpliwości, że mam profesjonalnie uprawiać tenis. Nie wiem dlaczego tak się zachowują. Może muszą, gdyż są moimi rodzicami! (", ") Uwierz mi, dzięki rodzicom przetrwałem kilka bardzo trudnych momentów w mojej tenisowej karierze. Przenigdy nie chcieli, abym przestał grać. Zawsze zachęcali mnie do wyczynu i pragnęli, abym wytrwał, pomimo zawirowań jakie mi towarzyszyły. Jestem szczęściarzem, że mam tak wspaniałych rodziców.", "– Nie znam przodków z Holandii, bo żyli na planecie długo przed moim przyjściem na świat, ale od strony mojego taty zdecydowanie pachnie holenderskimi korzeniami i przyprawami. Klaasen naturalnie kojarzy się z tulipanami. Jeżeli chodzi o moją mamę, cóż… Jej panieńskie nazwisko brzmi: De la Rosa, co zdradza portugalsko-francuskie korzenie. Gdybym zatopił się w drzewie genealogicznym, jestem pewien, że odnalazłbym przodków od strony mamy we Francji i Portugalii. Moi rodzice korzeniami sięgają Starego Kontynentu. Po części jestem zatem Europejczykiem.", "– Rodzice są nauczycielami. Mój tata był bardzo dobrym tenisistą, a mama niewiele mu ustępowała. Są zakochani w tenisie. Myślę, że swoim dzieciom: mojemu bratu i mojej siostrze też przekazali miłość do tenisa. Moi dziadkowie też grywali towarzysko w tenisa. Sport zawsze stanowił ważne ogniwo w naszej rodzinie. Był taki okres w życiu mojego taty kiedy rozważał opcję trenowania tenisowej młodzieży, lecz gdy pomyślał o wadach i zaletach tego rozwiązania, wybrał rolę wykładowcy. Zdradzę ci, że zarówno mama jak i tata lubią mi udzielać rad do mojej gry. Czasami ich słucham, a czasami wypuszczam drugim uchem to co mówią o strategii na korcie! ", "– Tata wykłada matematykę na uczelni, więc naprawdę ma łeb jak sklep. Wybitny ścisły umysł. Mama zakotwiczyła w totalnie innym spektrum. Jest wychowawczynią w przedszkolu. Specjalizuje się w opiece nad dziećmi w wieku pięciu, sześciu lat. Mam nadzieję, że za parę lat Carter znajdzie się pod kuratelą babci.", "–Afryka ma bardzo bogate dziedzictwo muzyczne, ale najwyraźniej natura wyposażyła mnie tylko w uzdolnienia sportowe. Jeżeli chodzi o kulturalną część, nie otrzymałem zbyt wielu darów. Żałuję, że nie potrafię grać na żadnym instrumencie muzycznym.", "– Podziwiam ich i zazdroszczę im hobby, które pozwala odpocząć mentalnie od tenisa. Płodozmian zawsze daje oddech sferze psychicznej. Carter pozwala mi zapomnieć o tenisie, więc mam swoją furtkę, aby umysł odpoczywał od passing shotów, ale niestety, nie posiadam muzycznego talentu.", "– To zabawna historia z tą księgowością. Kiedy wchodziłem w szranki profesjonalnego sportu, ktoś z ludzi pracujących w ATP zapytał mnie, co bym robił, gdybym nie grał w tenisa. To stara wypowiedź, więc powinna zniknąć z mojego profilu na stronie ATP, ale wciąż na nim widnieje. W szkole średniej przez moment wydawało mi się, że księgowość mam we krwi, ale to był typowy błąd młodości. Gdybym prześledził moje życie z dzisiejszej perspektywy, nie sądzę, że wytrwałbym w zawodzie księgowego choćby jeden dzień.", "– O ironio, w szkole lubiłem zajęcia z ekonomii, ale gdybym dzisiaj miał możliwość skonstruowania sobie drugiego życia i ponownego wyboru, również postawiłbym na sport. Lubię wysiłek fizyczny. Mam sporo szczęścia, że natura wyposażyła mnie w ciało, które jest w stanie wiele znieść. Myślę, że gdybym cofnął czas, spróbowałbym uprawiać jakikolwiek sport, a gdyby noga mi się powinęła, wówczas powróciłbym do studiowania. ", "– Nie, nie, to nie dla mnie. Mój tata grał w rugby. Szkopuł w tym, że tata dysponuje zgoła odmiennymi warunkami fizycznymi. Mierzy prawie 190 cm. Waży 85 kilogramów, więc trochę różnimy się parametrami. To prawda. Grywałem w rugby do 14. bądź nawet 15. roku życia… Rugby mnie cieszyło, bo dostrzegałem bardzo cenny aspekt gry zespołowej. Jednak było coś, co przeważyło szalę. Nigdy nie pasjonowałem się rugby. Tenis zawsze mnie kręcił. Nie mogłem połączyć gry w tenisa z grą w rugby, bo to piekielnie trudne. Z prostej przyczyny: ryzyko odniesienia kontuzji podczas gry w rugby jest ogromne. Z tego względu przestałem trenować rugby, gdy miałem 15 lat i skupiłem się całkowicie na tenisie. Jako człowiek urodzony w Republice Południowej Afryki kocham rugby, ale w wymiarze widza. Rugby to mój sport nr 1 z pozycji telewidza, ale nie wiem czy przy mojej posturze miałbym jakiekolwiek szanse, aby grać profesjonalnie w rugby ", "– To prawda, ale nie ubolewam nad tym.", "– Tak. Dla mnie osobiście to stwierdzenie ma sens i nosi wiele ziarenek prawdy. Kiedy czasami, w ramach odpoczynku, zatapiam się w refleksję na temat historii tenisa i przyglądam się wybitnym graczom, zawsze zastanawiam się co gna mistrzów w stronę kolejnych laurów? Każdy ma swoje źródełko, z którego czerpie motywację. Patrzę na herosów mojej generacji: Novaka, Rogera i Rafę. Śledziłem losy Samprasa i Agassiego: asów z poprzedniego pokolenia wybitnych tenisistów. Ile oni muszą mieć w sobie żądzy zwycięstwa i co sprawia, że wciąż odczuwają głód? I nie wiem co ich napędza, a ja przyznaję uczciwie, że żona, a w szczególności syn. Oni nadali mi właściwy sens życia. Dzięki małżonce i synowi uchwyciłem prawidłowe proporcje w życiu i odzyskałem równowagę. Przez wiele lat w moim życiu dominował i liczył się tylko i wyłącznie tenis. Rodzice mnie nieustannie wspierali, wszystko kręciło się wokół mojej gry. Celeste Jae – moja małżonka i Carter – mój syn sprawili, że odzyskałem świeżość w grze. Może to nie zawsze jest konieczne, aby być szczęśliwym jako tenisista, ale założenie i powiększenie rodziny sprawiło, że łatwiej mi się żyje. Tenis to trudny, indywidualny sport. Niezależnie od tego ile masz talentu, jak ciężko trenujesz, nawet najpiękniejsza seria zwycięstw kiedyś się kończy i nadchodzą porażki. Wówczas rodzina pozwala nabrać ci dystansu i uświadomić, że przegrany mecz nie oznacza końca świata. Tenisista musi umieć radzić sobie z huśtawką nastrojów, bo wzloty i upadki są naturalną i nieodzowną częścią tego sportu. Jestem szczęśliwy, że wciąż gram na wysokim poziomie w debla. Nie ukrywam, że odczuwam gigantyczną radość z faktu, że moja żona i mój syn czasami mogą ze mną podróżować na turnieje. To scala familię i pozwala mi zachować właściwy dystans do sportu.", "–Podzielam opinię Jamiego Murraya. Niezależnie od tego, czy występujesz w singlu czy w deblu, musisz poświęcić się tenisowi i ciężko pracować, jeśli marzysz o dobrym wyniku. Dziś w tenisie o zwycięstwie decydują niuanse i najdrobniejsze detale, dlatego tak niewielkie są różnice, jeżeli porównamy najlepsze pary deblowe na świecie. A brutalna prawda jest taka, że trzeba nieustannie pracować, aby umieć wygrywać i być lepszą parą o jedną czy dwie piłki. Ja i Michael Venus nigdy nie powiemy, że wyprzedzamy konkurencję o tysiąc mil. Najtrudniejszą sztuką jest utrzymanie regularności. Potrzeba ogromnego wysiłku, aby często wygrywać mecze. Moja gra jest zaprojektowana na ciągłym ruchu, jestem niczym wolny elektron, cały czas pracuję na nogach, więc wiele energii muszę włożyć, aby utrzymywać wysoką formę. To proste: jeżeli chcę być szybki na korcie, muszę troszczyć się o moje ciało. Ono musi być sprężyste, aby dorównać konkurencji. Nie jestem chodzącym ideałem – nie zawsze zdrowo się odżywiam. Sądzę, że zachowuję przyzwoite proporcje: 75 procent zdrowego jedzenia i rozsądnej diety oraz 25 procent bałaganu, bo trzeba sobie czasem pofolgować. Dbam o moje ciało, mam trenera od przygotowania kondycyjnego, więc staram się nie zaniedbywać szczegółów. Troszczę się również o stan umysłu i jego świeżość, dlatego pracuję ze specjalistą od przygotowania mentalnego. Uważam, że jeżeli zadbam o te sfery, wówczas istnieje szansa, że odniosę sukces.", "– Tak. Byłem w szpitalu. Szczęśliwie Carter zdecydował się przywitać ze światem w grudniu, kiedy tata jest mniej zajęty niż zazwyczaj i może pozwolić sobie na szczyptę wakacji. Spędziłem ten wyjątkowy czas z żoną w szpitalu, byłem podczas porodu, ale obserwowałem całość zza kotary. Udzielałem żonie mentalnego wsparcia! ", ". Odkryłem, że zza kurtyny też można być przydatnym.", "– Wiesz co? Pewnego dnia zapytałem: Co stałoby się, gdybyś miała wybór? Cóż zrobiłaby, gdyby miała wybierać śmierć jednego ze swoich chłopców? I zgadnij co odpowiedziała?", "– Powiedziała: Ty już doświadczyłeś dobrobytu, miałeś pięć minut sławy, sporo przygód, obejrzałeś ładny kawałek świata. Ocaliłaby syna. A więc jednak Carter", ". Mówiąc serio: nie mogę jej za to winić. Carter wniósł wiele dobroci do naszego życia. Każdy dzień nabiera sensu, kiedy masz świadomość, że jesteś rodzicem. Teraz często z małżonką zastanawiamy się, jak to możliwe, że żyliśmy kiedyś bez Cartera? Będąc zawodowym tenisistą, spędzając mnóstwo czasu w podróży, nie jest to łatwe, aby poświęcić się dziecku, bo zewsząd dopadają cię obowiązki, ale bez tego wyzwania życie nie miałoby głębszego sensu. To wyzwanie nas niesie nawet wtedy, gdy padamy ze zmęczenia. Radujemy się, że syn wzbogacił nasze życie. Ojcostwo naprawdę uszlachetnia… Jestem w 100 procent pewien, że jestem drugi na liście rankingowej mojej żony i nie mam szans, aby zepchnąć lidera z fotelika, choćbym grał często w finałach Wielkiego Szlema i Masters Series, ale nie przeszkadza mi rola wicelidera.", "– To bardzo dobre pytanie. Czasami nad tym rozmyślam. Będę z tobą szczery do bólu. Gdybyśmy rozmawiali o tym wcześniej, przyjmijmy, że jakieś 7 czy 8 lat temu, i zapytałbyś mnie czy jestem szczęśliwy i spełniony zawodowo, powiedziałbym: tak, niczego więcej nie oczekuję. Dziś uważam, że prezentuję tak wysoki poziom, który upoważnia mnie do tego, aby wygrać turniej Wielkiego Szlema w deblu. Pragnę zaznaczyć, że to nie będzie czynnik decydujący o moim samopoczuciu. To nie jest kwestia życia i śmierci. Nie podetnę sobie żył jeśli nie wygram turnieju Wielkiego Szlema. Myślę, że do pewnego stopnia będę rozczarowany, jeżeli nie przekroczę tej cienkiej granicy. Szczególnie boli mnie to, że byłem bardzo bliski zrealizowania marzeń. Jednak gdy osiągnę 75 lat, nie będę rozpaczał, nie będę narzekał i nie będę marudził, że nie wygrałem Wielkiego Szlema. Będę wówczas szczęśliwy i dumny z moich dokonań, bo wiem, że karierę zakończę wtedy, gdy poczuję, że uczyniłem wszystko co możliwe, aby osiągnąć sukces w sporcie. Patrzę realnie na świat. Mam przed sobą kilka lat, aby spełnić marzenia. Mam nadzieję, że pewnego dnia uniosę ku niebiosom puchar za tytuł Wielkiego Szlema. Zawsze zostawiam serce na korcie, ale obaj doskonale wiemy, że nie jest to gwarancją sukcesu.", "–  Z wzajemnością. Na jakim turnieju widzimy się następnym razem? – rzucił na zakończenie roześmiany Raven Klaasen…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Już za chwilę startują eliminacje do Australian Open", "date": "\n\t\t\t\t\t\t\t\t\t\t10 stycznia, 2021\t\t\t\t\t", "text": [": Tomasz Dobiecki", "Kawa, która zajmuje obecnie 113. miejsce w rankingu WTA Tour, została rozstawiona w kwalifikacjach do Australian Open z numerem piątym. Jej pierwszą rywalką będzie więc niżej notowana zawodniczka – Amerykanka Whitney Osuigwe (161. WTA), juniorska mistrzyni Roland Garros 2017. Będzie to ich drugie spotkanie, a poprzednie w 2019 r. skończyło się zwycięstwem zawodniczki z USA turnieju ITF w Charlottesville.", "– Mocno liczę na udany start w tych eliminacjach i miejsce w głównej drabince Australian Open. Bardzo solidnie przepracowałam w USA ostatnie tygodnie ubiegłego roku i jestem dobrze przygotowana do sezonu. Chciałabym w nim wejść do pierwszej setki rankingu, bo to ułatwiłoby mi planowanie kolejnych startów, a przede wszystkim dałoby możliwość pewnej gry w Wielkim Szlemie i większych turniejach WTA. Na pewno pierwsze miesiące nie będą łatwe, bo przez COVID-19 kalendarz jest trochę okrojony, dlatego będę się starała zbudować jak najwyższy ranking, żeby uniknąć niepewności – uważa Kawa, trzecia z najwyżej notowanych na świecie polskich tenisistek.", "W razie wygranej, w drugim meczu, Polka spotka się z Belgijką Larą Salden lub Australijką Olivią Gadecki. Kwalifikacje, które rozpoczną się w poniedziałek, składają się z trzech rund.", "Podobnie jak Kawa, o wylocie do Australii marzy Maja Chwalińska, sklasyfikowana na 222. miejscu na świecie. W pierwszej rundzie eliminacji w Dubaju zawodniczka LOTOS PZT Team trafiła na nieznacznie niżej notowaną przeciwniczkę – Chinkę Yue Yuan (230. WTA). Będzie to ich pierwszy pojedynek, a zwyciężczyni zagra potem z Kanadyjką Eugenie Bouchard, która była już numerem pięć w rankingu WTA Tour, albo z Australijką Abbie Myers.", "– Bardzo liczę na udany start w tych eliminacjach, bo chciałabym wreszcie móc wystąpić w Wielkim Szlemie. Mam za sobą rok, w którym niewiele miałam okazji do gry. Najpierw była przerwa spowodowana pierwszą falą koronawirusa i zamrożenie Touru na kilka miesięcy. Potem, jak już udało się wrócić na korty, miałam pecha i doznałam kontuzji nadgarstka podczas gry w jednym z turniejów LOTOS PZT Polish Tour. Także na jesieni znowu musiałam pauzować, ale tym razem ze względów zdrowotnych. Wierzę, że wszystkie kłopoty są już za mną i liczę na dobre wyniki w nowym sezonie – powiedziała Chwalińska.", "Do Kawy i Chwalińskiej miała dołączyć Magdalena Fręch (156. WTA), triumfatorka ubiegłorocznych 94. Narodowych Mistrzostw Polski z Bytomia. Po przylocie do Dubaju okazało się, że ona i jej trener Andrzej Kobierski mają pozytywny wynik testów na koronawirusa.", "“Niestety rok 2021 nie zaczął się dla mnie najlepiej. Z powodu pozytywnego testu na COVID nie zostałam dopuszczona do eliminacji Australian Open. Przebywam na obowiązkowej kwarantannie. Czuję się dobrze, chce mi się wyć” – napisała na swoim profilu w socjal mediach zawodniczka LOTOS PZT Team.", "Dwie z polskich tenisistek są pewne startu w głównej drabince pierwszej tegorocznej imprezy wielkoszlemowej. Są to Iga Świątek (17. WTA) i Magda Linette (40. WTA), które w przyszłym tygodniu od razu udadzą się do Melbourne, a tam przejdą obowiązkową dla wszystkich uczestników Australian Open czternastodniową kwarantannę. Bez konieczności gry w kwalifikacjach udadzą się też Hubert Hurkacz (35. w rankingu ATP Tour) oraz Kamil Majchrzak (107. ATP).", "Pozostali tenisiści w większości przygotowują się do pierwszych tegorocznych występów, ale kilkoro z nich już w tym tygodniu miało okazję do walki o punkty do rankingów. Debiut w imprezie rangi ATP Tour odnotował Kacper Żuk, trzeci z najwyżej notowanych obecnie Polaków (262. ATP).", "Po wycofaniu się kilku wyżej notowanych rywali zawodnik LOTOS PZT Team uniknął konieczności gry w kwalifikacjach turnieju w Antalyi (pula nagród 300 tys. euro). W głównej drabince jego rywalem był Turek Altug Celikbilek (309. ATP), z którym przegrał w pierwszej rundzie 6:7 (7-9), 5:7. W drugiej połowie stycznia Kacper wystartuje w challengerze ATP w Stambule.", "W eliminacjach do imprezy WTA Tour 500 w Abu Zabi (z pulą nagród 565 530 dol.) wystąpiła Katarzyna Piter (366. WTA), jednak w pierwszej rundzie przegrała z Włoszką Jessicą Pieri (294. WTA) 4:6, 0:6.", "Pierwsze starty w tym sezonie mają za sobą także Wojciech Marek, Mikołaj Lorens (obaj LOTOS PZT Team) i Piotr Gryńkowski, którzy zagrali w turniejach ITF 15 poza Europą.", "Marek, jako rozstawiony z numerem siódmym w singlu, dotarł w Monastyrze do półfinału, w którym w sobotę po trzygodzinnej walce pokonał go Francuz Eric Vanshelboim 6:4, 5:7, 7:6(4). W Tunezji razem wystąpili w deblu, ale ponieśli porażkę w pierwszej rundzie.", "W imprezie tej samej rangi w Kairze Gryńkowski przeszedł pomyślnie eliminacje, a w głównej drabince dotarł do ćwierćfinału. Rundę dalej doszedł natomiast w deblu. Natomiast Lorens miał prawo gry jako jeden z utalentowanych juniorów i także w singlu był w 1/4 finału.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek doceniona w licznych plebiscytach", "date": "\n\t\t\t\t\t\t\t\t\t\t11 stycznia, 2021\t\t\t\t\t", "text": [": Tomasz Dobiecki", "W sobotę Iga błyszczała, pomimo wyraźnej tremy, podczas Gali Mistrzów Sportu. Stojąc obok zwycięzcy – Roberta Lewandowskiego, odbierała statuetkę za II miejsce w Plebiscycie „Przeglądu Sportowego” Na Najlepszego Sportowca 2020 roku. Jej szkoleniowiec Piotr Sierzputowski został wybrany Trenerem Roku.", "Ta sama trójka, kilka godzin wcześniej, została laureatami Wielkiej Honorowej Nagrody Sportowej Polskiego Komitetu Olimpijskiego za osiągnięcia w 2020 roku.", "Ale warto przypomnieć, że Świątek na początku stycznia zwyciężyła w 38. plebiscycie AIPS Europe na najlepszą sportsmenkę  Europy w 2020 r. To wyróżnienie jest tym bardziej cenne, że w głosowaniu uczestniczyły 43 narodowe kluby zrzeszające dziennikarzy prasy, radia, telewizji, mediów elektronicznych i fotoreporterów największej sekcji kontynentalnej Światowego Stowarzyszenia Prasy Sportowej (AIPS).", "W głównym plebiscycie AIPS, w którym wyboru najlepszych sportowców świata dokonywali przedstawiciele mediów ze 116 krajów, 19-letnia Polka zajęła wysokie czwarte miejsce, a do trzeciego – Amerykanki Sereny Williams zabrakło jej zaledwie 17 głosów. Zdecydowanie zwyciężyła w nim inna tenisistka, Japonka Naomi Osaka, a druga była wenezuelska lekkoatletka (trójskok) Yulimar Rojas, która wyprzedziła Igę tylko o 21 głosów.", "Natomiast w „Champion des Champions 2020″, organizowanym przez redakcję francuskiego dziennika „L’Equipe”, Świątek była siódma w kategorii kobiet, w której wygrała norweska biathlonistka Marte Olsbu-Roeiseland. Warto zauważyć, że wśród panów ubiegłoroczny triumfator Hiszpan Rafael Nadal, pomimo 13. w karierze tytułu w Roland Garros, musiał uznać wyższość brytyjskiego kierowcy Formuły 1 Lewisa Hamiltona.", "Najniżej 19-letnia polska tenisistka została sklasyfikowana – na dziewiątej pozycji – w 63. Ankiecie Polskiej Agencji Prasowej, w której najlepszym sportowcem Europy 2020 roku uznano Roberta Lewandowskiego.", "Świątek w październiku, jako pierwsza Polka w historii, odniosła zwycięstwo W Wielkim Szlemie, zdobywając tytuł na paryskich kortach ziemnych im. Rolanda Garrosa. Obecnie zajmuje 17. miejsce w rankingu WTA Tour, najwyższe w dotychczasowej karierze. W tym tygodniu Iga poleci do Melbourne, gdzie podobnie jak wszyscy uczestnicy wielkoszlemowego Australian Open, przejdzie obowiązkową 14-dniową kwarantannę, połączoną z treningami, organizowanymi w ścisłym rygorze sanitarnym.", "Oprócz Igi, w Australian Open (rozpocznie się lutego) w singlu wystąpi jeszcze trójka polskich tenisistów: Magda Linette, Hubert Hurkacz i Kamil Majchrzak (LOTOS PZT Team), a w deblu dołączy do nich Łukasz Kubot. W tym tygodniu w składających się z trzech rund eliminacji do pierwszej tegorocznej imprezy wielkoszlemowej, rozgrywanych w Dubaju, wystartują Katarzyna Kawa i Maja Chwalińska (LOTOS PZT Team).", "Fot. Facebook Iga Świątek", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tenisowy Klub Roku 2020", "date": "\n\t\t\t\t\t\t\t\t\t\t17 grudnia, 2020\t\t\t\t\t", "text": ["– Głównym założeniem jest wyłonienie najlepszych klubów zajmujących się szkoleniem zawodników, biorących udział we współzawodnictwie, zarówno w kraju, jak i na arenie międzynarodowej – wyjaśnia Dariusz Łukaszewski, wiceprezes PZT do spraw sportowych i wielki orędownik plebiscytu. ", "W edycji za rok 2020 do czołowej dwudziestki rzutem na taśmę i to aż na jedenaste miejsce awansowało Redecco Wrocław. Porównując wyniki z rokiem 2019, podium jest identyczne. Tylko AZS Poznań zamienił się miejscami z BKT Advantage Bielsko-Biała. Kluby otrzymują za zajęte lokaty premie finansowe.", "Natomiast w pierwszej dziesiątce pozostało osiem klubów, które były w niej rok temu. Oprócz podium, w dziesiątce utrzymały się GAT Gdańsk, KKT Wrocław, Park Tenisowy Olimpia Poznań, SKT Promasters Szczecin i MKT Łódź. Z dziesiątki wypadły Legia Warszawa sekcja tenisa (obecnie WSG Warszawa – 23 miejsce) i WKS Grunwald Poznań (w tym roku 12 pozycja). Do czołowej dziesiątki awansowały CKT Grodzisk Mazowiecki przy Fundacji De Arte Athletica na 7 miejsce (rok temu byli na 34, więc to znaczący awans). Sopot Tenis Klub w Sopocie miejsce 10 (rok temu). Co warto podkreślić czołowe kluby otrzymują za zajęte lokaty premie finansowe.", "Przedstawiciele dwudziestu najlepszych klubów spotkają się najprawdopodobniej z zarządem PZT na początku marca w Kaliszu podczas meczu w Pucharze Davisa Polska – Salwador.", "1 KS Górnik Bytom 340,25", "2 AZS Poznań 311,75", "3 BKT Advantage Bielsko-Biała 281,25", "4 Krzycki Klub Tenisowy Wrocław 190", "5 Klub Tenisowy GAT Gdańsk 185", "6 Park Tenisowy Olimpia Poznań 148", "7 CKT Grodzisk Mazowiecki przy Fundacji De Arte Athletica 118", "8 Miejski Klub Tenisowy Łódź 112", "9 Fundacja „SKT Promasters” Szczecin 108", "10 Sopot Tenis Klub w Sopocie 103", "11 Stow. REDECCO SIR Wrocław 102", "12 WKS Grunwald Poznań 98,5", "13 Krakowski Klub Sportowy OLSZA w Krakowie 83,5", "14 AZS Łódź 80,25", "15 Klub Tenisowy Warszawianka Warszawa 75", "16 STT Fakro Nowy Sącz 74", "17 Klub Tenisowy Błonia Kraków 73,25", "18 Klub Tenisowy Zabrze 71", "19 Toruńska Akademia Tenisowa Toruń 65", "20 Stowarzyszenie Trnovsky Mario Tennis Club 63,25", "Pełne zestawienie na stronie www.pzt.pl", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maks Kaśnikowski: Będę walczył, by zrealizować swoje zamierzenia", "date": "\n\t\t\t\t\t\t\t\t\t\t23 grudnia, 2020\t\t\t\t\t", "text": ["– Dużo osób rzeczywiście narzeka na ten rok, jednak ja, przynajmniej pod względem sportowym, nie mam na co narzekać. Najpierw zagrałem kilka dobrych turniejów juniorskich. Dostałem od Mariusza Fyrstenberga powołanie do reprezentacji seniorskiej grającej w Pucharze Davisa.", "– Tak, wygrałem swój mecz. Może to była gra o nic, bo drużyna Hongkongu wcześniej została pokonana, ale jak na początek, to mam z czego być zadowolonym. Przegrałem pierwszego seta z Kai Wai Yu, ale w drugim i w super tie-breaku sobie poradziłem.", "– Potem była przerwa, aż do turniejów Lotos PZT Polish Tour. Wcześniej jeszcze zdążyłem zagrać w Mistrzostwach Polski Juniorów i je wygrać w singlu. Następnie były Mistrzostwa Polski Seniorów. Udało mi się tam wygrać z Hubertem Hurkaczem.", "– To był dla mnie dobry turniej. Doszedłem do ćwierćfinału.", "– Moim celem jest oczywiście zostanie tenisowym numerem jeden, wygranie Wielkiego Szlema. Zdaję sobie sprawę, jak jest to ciężkie do zrobienia. Ale nie jest niewykonalne.", "– Tak, tak, to jasne, ale będę dawał z siebie wszystko i próbował osiągnąć ten cel. Najważniejsze to przebić się przez turnieje niższej rangi, przez te wszystkie futuresy. 15 tysięcy, 25 tysięcy, potem trafić do challengerów, wreszcie do ATP. Zdaję sobie sprawę, jak długa droga przede mną. Będę walczył, by swoje zamierzenia zrealizować.", "– Na pierwsze zajęcia tenisowe, jeszcze w ramach zabawy, tata mnie posłał, kiedy miałem cztery lata. Na poważniej zacząłem grać w wieku siedmiu lat. Trenowałem wtedy w klubie Tie-Break na Ursynowie. To już była przygoda zawodnicza. Przejął mnie trener Cyril Kalis, Francuz z pochodzenia, utworzył grupę chłopaków dość poważnie traktujących tenis, mimo iż byliśmy tylko siedmiolatkami. Po czterech latach przeniosłem się na Legię, a w wieku 13 lat zacząłem trenować w Trnovsky Mario Tennis Club.", "– Niezręcznie mi mówić o sobie, nie chce wyjść na człowieka zarozumiałego, ale kiedy graliśmy pierwsze turnieje, to w mojej kategorii wiekowej wszystko wygrywałem. Także potem w swoim roczniku byłem w Warszawie jednym z najlepszych.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Udane występy Falkowskiej i Chwalińskiej", "date": "\n\t\t\t\t\t\t\t\t\t\t20 grudnia, 2020\t\t\t\t\t", "text": [": Tomasz Dobiecki", "Falkowska, aktualnie 774. w rankingu WTA Tour, na otwarcie pokonała kolejno dwie Niemki Sinę Herrmann 6:4, 6:3 i Vivian Wolff 6:4, 7:5, a w ćwierćfinale nie dała większych szans Sadi Nahimanie z Burundi 6:2, 6:2. W kolejnym meczu jednak trafiła na rozstawioną z numerem jeden Białorusinkę Julia Hatouka, sklasyfikowaną o prawie 300 miejsc wyżej.", "Polka przegrała nieznacznie po zaciętym trzysetowym pojedynku 4:6, 6:2, 5:7.", "Zawodniczce LOTOS PZT Team udał się występ w deblu, w którym jej partnerką była właśnie Hatouka. Jako najwyżej rozstawione w drabince miały w pierwszej rundzie “wolny los”. Po łatwym ćwierćfinale, wygranym z Chorwatkami Eną Babic i Antonią Ruzic 6:1, 6:0, trafiły na solidny opór ze strony Francuzki Carole Monnet i Sadi Nahimany, ale pokonały je", "5:7, 6:3, 10-5.", "W sobotnim finale bez straty seta uporały się z Hiszpankami Yvonne Cavalle-Reimers i Celią Cervino-Ruiz (nr 2.) 6:4, 7:5 i wspólnie sięgnęły po tytuł.", "– Cieszę się z tego zwycięstwa, bo tydzień wcześniej nie mogłam zagrać debla. Moja partnerka miała kontuzję, więc musiałyśmy skreczować. Zagrałam wtedy tylko singla i doszłam do ćwierćfinału. Po nim miałam trochę niedosyt, bo w pierwszym secie prowadziłam z Monnet 5:3, a przegrałam go potem w tie-breaku. Takich niewykorzystanych sytuacji zawsze szkoda, ale tym razem poszło mi lepiej, półfinał i wygrana, więc jestem pozytywnie nastawiona przed trzecim turniejem rozgrywanym tutaj – powiedziała Falkowska, która do kraju wróci dopiero po Bożym Narodzeniu.", "– Przede mną kolejny tenisowy tydzień, raczej nie będę obchodzić świąt, no bo jestem tu na turniejach. W tym roku dostanę prezenty dopiero jak przylecę do Polski. Liczę na przyjemne niespodzianki. Na razie skupiam się na grze i liczę, że pod koniec przyszłego tygodnia znowu będę miała powodu do radości z wyników. Bardzo dobrze się czuję w Monastyrze, dobrze mi się tu gra, a organizacja turniejów jest wzorowa. Warunki pogodowe też mi pasują, chociaż akurat ostatnio jest dosyć zimno jak na Tunezję, tylko około 18 stopni, no i trochę wieje wiatr – dodała.", "Falkowska na przełomie października i listopada spędziła już trzy tygodnie w Monastyrze, osiągnęła tam dwa finały w singlu i trzy w deblu, przy czym w jednym z nich odniosła zwycięstwo.", "Również Martyna Kubka startuje w Tunezyjskim cyklu. W tym tygodniu zawodniczka LOTOS PZT Team odpadła rundę wcześniej, niż Falkowska, bo w ćwierćfinale przegrała z Carole Monnet 6:7 (5-7), 3:6. Wcześniej bez straty seta uporała się z Serbką Anjelą Jocovic 6:2, 7:5 i inną Francuzką Yasmine Mansouri 6:1, 6:4.", "W grze podwójnej wystartowała z Belgijką Eliessą Vanlangendonck. Parze numer trzy w drabince niewiele brakło do sukcesu w półfinale, w który nieznacznie lepsze okazały się Cavalle-Reimers i Cervino-Ruiz 6:4, 4:6, 9-11.", "Finał debla w turnieju ITF 25 we Val Gardenie osiągnęła Maja Chwalińska razem z zaledwie 15-letnią Czeszką Lindą Fruhvirtova. W meczu o tytuł musiały uznać wyższość Włoszek Matyldy Paoletti i Lisy Pigato 5:7, 1:6.", "Wcześniej polsko-czeski duet nie stracił seta, pokonując kolejno: Włoszki Martinę Caregaro i Dalilę Spiteri 7:5, 6:3, najwyżej rozstawione Ukrainkę Martę Kostiuk i Rumunkę Laurę-Ioanę Paar 6:3, 7:5, a w półfinale inne zawodniczki gospodarzy Federicę di Sarrę i Camillę Rosatello (nr 4.) 6:3, 7:5.", "W mijającym tygodniu poznaliśmy końcową klasyfikację w konkursie na najlepszych klub tenisowy roku 2020 – KKR-PRO. Wygrał ją Górnik Bytom (340,25 pkt), wyprzedzając AZS Poznań (311,75 pkt), który w porównaniu z poprzednią edycją, wyprzedził na podium BKT Advantage Bielsko-Biała (281,25 pkt).", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polskie tenisistki w oczekiwaniu na Australian Open 2021", "date": "\n\t\t\t\t\t\t\t\t\t\t31 grudnia, 2020\t\t\t\t\t", "text": [": Tomasz Dobiecki", "Najważniejszym terminem, jaki warto zapamiętać, to 10-13 stycznia, czyli intensywne trzydniowe eliminacje do Australian Open, które wyjątkowo odbędą się nie w Melbourne, lecz w Dubaju. Wystąpią w nich co najmniej trzy Polki.", "– Chciałam wystartować wcześniej w kwalifikacjach do turnieju WTA w Abu Zabi, ale zabrania tego system WTA. Dlatego zacznę sezon dopiero od eliminacji do Australian Open. Do Dubaju polecę ze Stanów Zjednoczonych, gdzie zostałam po ostatnich jesiennych startach. Jestem bardzo zadowolona z przygotowań w Bradenton. NA Florydzie mam świetne warunki treningowe, zdecydowanie najlepsze w mojej dotychczasowej karierze. I wierzę, że praca, którą tu wykonałam, zaprocentuje w 2021 roku. Chciałabym w nim poprawić ranking, wejść do czołowej setki, co da mi pewne miejsce w głównych drabinkach wielkoszlemowych imprez oraz w wielu turniejów WTA. Mocno wierzę, że osiągnę poziom pozwalający na wygrywanie meczów z najlepszymi – uważa Kawa, sklasyfikowana na 113. pozycji na świecie.", "W podobnej sytuacji jest Magdalena Fręch, czwarta wśród najwyżej notowanych na świecie polskich tenisistek – jest aktualnie 156. W rankingu WTA.", "– Tak naprawdę od wyniku, jaki w nich osiągnę w Dubaju, będą zależały dalsze moje plany na drugą połowę stycznia i luty. Wiadomo, bardzo chciałabym się zakwalifikować do pierwszej imprezy Wielkiego Szlema w sezonie. I jeżeli mi się to uda, to od razu z Dubaju polecę do Melbourne. Tam, tak jak wszystkich uczestników Australian Open, przejdę  dwutygodniową kwarantannę połączoną z treningami. A tuż przed nim być może uda mi się zagrać jakiś turniej już na miejscu w Melbourne – powiedziała Magdalena Fręch (LOTOS PZT Team), która w lipcu sięgnęła po tytuł w 94. Narodowych Mistrzostwach Polski w Bytomiu.", "Również tenisistka LOTOS PZT Team na jesieni startowała w turniejach w Stanach Zjednoczonych. Potem przez jakiś czas trenowała tam, zanim wróciła do kraju i wystąpiła w Drużynowych Mistrzostwach Polski. W Zielonej Górze poprowadziła ekipę Górnika Bytom do złotego medalu. Tam też, po kilkumiesięcznej przerwie, wróciła na korty Maja Chwalińska, która od sierpnia leczyła kontuzję nadgarstka.", "– Kończący rok nie był dla mnie szczęśliwy. Bo zaraz przerwie spowodowanej pandemią zagrałam turniejach LOTOS PZT Polish Tour i mistrzostwach Polski, ale zaraz po nich dopadła mnie kontuzja, więc znowu nie mogłam grać i to kilka miesięcy. Ale teraz mam za sobą intensywny okres przygotowawczy, sporo rozegranych meczów w Drużynowych", "Mistrzostwach Polski w Zielonej Górze, w czeskiej ekstralidze, no i w turnieju ITF 25 we Włoszech, gdzie byłam w finale debla. Staram się nie stawiać sobie konkretnych oczekiwań czy celów na najbliższy sezon, tylko skupiam się na poprawieniu poziomu swojej gry i rankingu. Dobrze byłby awansować w nim na tyle, żebym nie musiała grać w kwalifikacjach większych turniejów WTA czy Wielkiego Szlema i do tego będę dążyć – uważa zawodniczka LOTOS PZT Team.", "Chwalińska zajmuje obecnie 222. pozycję w rankingu WTA, a najwyżej była w nim sklasyfikowana na 192. miejscu w sierpniu 2019 r. Być może niej oraz do Kawy i Fręch dołączy w Dubaju jeszcze Urszula Radańska (288. W WTA). Na razie jest zgłoszona do turnieju ITF 25 w Hamburgu, w drugim tygodniu stycznia, a na liście kwalifikacji do Australian Open jest mniej więcej 30. wśród oczekujących zawodniczek na zwolnienie miejsca w drabince.", "Zupełnie inne cele i plany na rok 2021 przyjęła Katarzyna Piter, która jest obecnie 366. w rankingu WTA w singlu i 137. w deblu.", "– Mój obecny ranking niestety jest dość nieoczywisty, bo nie gwarantuje mi miejsc w turniejach WTA, a powinnam grać większe ITF-y, z pulą nagród 60, 80 czy 100 tysięcy dolarów. Ale tych na razie nie ma w nowym kalendarzu. Mam nadziej, że pojawią się w marcu może w USA, ale na razie ciężko jest cokolwiek sensownie zaplanować. Nie łapię się do kwalifikacji do Australian Open, więc na początku stycznia jestem zgłoszona jednocześnie do turnieju ITF 25 w Hamburgu i imprezy WTA 500 w Abu Zabi. W tym drugim jestem teraz dziewiąta oczekująca w singlu i trzecia w deblu, ale prawdopodobnie zdecyduję się tam polecieć. Zaryzykuję, bo jest szansa na grę. Jestem przygotowana, muszę tylko zrobić testy na koronawirusa, bo trzeba mieć gotowy wynik negatywny i przylecieć kilka dni przed – powiedziała Piter.", "– Dosłownie niedawno podjęłam decyzję, że więcej uwagi poświęcę grze deblowej. Chciałabym poprawić ranking, żeby być w okolicach 50.-60. miejsca na świecie i regularnie grać w większych turniejach WTA i w Wielkich Szlemach. Najlepiej byłoby to robić ze stałą partnerką. Na jesieni dobrze nam się grało i świetnie się dogadywałyśmy z Paulą Kanią-Choduń. Obie musimy poprawić jednak swoje rankingi, nawet na razie łapiąc się do drabinek innymi partnerkami. A jak awansujemy to może nam się uda stworzyć stały debel. Na pewno moim wielkim marzeniem jest występ w igrzyskach, bo grałam we wszystkich głównych drabinkach wielkoszlemowych, ale na olimpiadzie nie byłam. W swoich najlepszych czasach nie załapałam się, bo były siostry Radwańskie, a w deblu Klaudia Jans i Ala Rosolska. Do Tokio pewnie ciężko będzie się zakwalifikować, bo może w najbliższych miesiącach być mało okazji do gry, ale jeśli teraz się nie uda, to będę się starała osiągnąć to za trzy lata – dodała.", "Paula Kania-Choduń (688. WTA) również ma problemy z zaplanowaniem startów na początku 2021 roku ze względu na okrojony kalendarz.", "– W przyszły czwartek jadę do Hamburga, gdzie będzie jedyny turniej w Europie powyżej 15 tysięcy dolarów w puli. Chyba nawet jedyny na świecie, więc wszystkie dziewczyny, które nie jadą na Australian Open, wystartują właśnie tam. Zagram tam debla i spróbuję się załapać do eliminacji singla. Potem tydzień przerwy i kolejna 25-tka we Francji. Poza tym nie ma w kalendarzu nic, więc ciężka sprawa, a kalendarz WTA kończy się na razie na Melbourne. Nawet gdybym chciała w Australii zagrać inne turnieje, to jeśli się nie jest w głównych drabinkach Wielkiego Szlema – w singlu lub deblu – to nawet nie można tam polecieć – powiedziała Kania-Choduń, która w rankingu deblowym jest 128. na świecie.", "– W tej sytuacji trudno mi przyjmować jakiekolwiek cele czy założenia na ten sezon, bo nawet nie jestem w stanie póki co zaplanować swoich startów. Brakuje mi jeszcze dwóch lat do wypracowania emerytury z WTA, bo do niej liczy się każdy rok, w którym zagram w co najmniej dziewięciu imprezach WTA. A tych na razie po prostu nie ma. Choćby w 2020 roku przez pandemię nie wypełniłam tego wymogu, więc on mi się nie zalicza do niej. Szkoda, że tak słabo wygląda kalendarz, bo mam za sobą bardzo intensywne przygotowania do sezonu. Zostałam na jesieni w USA, gdzie z Kasią Kawą i Kasią Piter trenowałyśmy w niesamowitych warunkach, gdzie nie było kłopotów z kortami. Mogłyśmy grać, ile chciałyśmy. No i były tam też dobre zagraniczne zawodniczki, mogłam potrenować np. z Czeszką Marie Buskovą czy Słowaczką Kristiną Kucovą. Taką ekipę trudno byłoby zebrać w jednym miejscu i czasie w Polsce. Korzystałam z tego, ile mogłam – dodała.", "Weronika Falkowska (735. WTA) dopiero w weekend wróciła z Tunezji, gdzie w trzech kolejnych turniejach ITF 15 odniosła dwa zwycięstw deblowe, a w singlu była w półfinale oraz ćwierćfinale.", "– Obecnie jeszcze mam kilka dni przerwy od treningów na korcie, bo dopiero wróciłam do domu. Robię różne ćwiczenia ogólne, ćwiczę jogę i powoli zacznę się przygotowywać do nowego sezonu. Moim celem na najbliższy rok będzie gra w większych turniejach, czyli 25-tkach, no i bardzo chciałabym na jesieni mieć przynajmniej trójkę przed nazwiskiem w rankingu. Cieszyłabym się, gdyby udało mi się znaleźć w przedziale 300-350 na świecie. Zobaczymy jak to się ułoży, bo jeszcze nie wiadomo zbytnio jak będzie wyglądał kalendarz tegoroczny, czy pandemia znowu nie pokrzyżuje planów wszystkim. W razie, jakby znowu było więcej przerw, to mam też co robić, bo studiuje zarządzanie na Akademii Leona Koźmińskiego. Ale wierzę, że będę miała jak najwięcej okazji do gry w tenisa. Na razie pierwszy start w sezonie planuję w drugim tygodniu lutego, w turnieju ITF 25 w RPA. Co będzie dalej, zobaczymy. Sytuacja się rozwija bardzo dynamicznie – powiedziała 20-letnia zawodniczka LOTOS PZT Team.", "Natomiast Martyna Kubka (763. w rankingu WTA), ze względu na mocno okrojony kalendarz turniejowy na otwarcie roku, przedłużyła sobie przerwę między sezonami. Zresztą w miniony weekend – podobnie jak Falkowska – zakończyła dopiero tegoroczne starty w cyklu turniejów ITF w Monastyrze. W styczniu i lutym będzie się przygotowywać do marcowych występów w międzynarodowym Tourze.", "– Praktycznie dopiero teraz zakończyłam swój sezon, więc teraz odpoczywam około tygodnia, półtora przerwy od tenisa mam. Potem zacznę sześcio-, siedmiotygodniowy okres przygotowawczy, więc pierwsze starty czekają mnie dopiero na początku marca. Także najbliższe dwa miesiące spędzę na ostrych, intensywnych treningach. Jeszcze nie rozmawiałam ze swoimi trenerami o celach na nowy sezon, ale myślę, że awans w okolice 300. miejsca w rankingu WTA to byłby fajne osiągnięcie – uważa zawodniczka LOTOS PZT Team.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Majchrzak w głównej drabince Australian Open 2021!", "date": "\n\t\t\t\t\t\t\t\t\t\t28 grudnia, 2020\t\t\t\t\t", "text": [": Tomasz Dobiecki", "Jeszcze w weekend Kamil był drugim na liście oczekujących graczy, co oznaczało, że będzie musiał grać w połowie stycznia w eliminacjach rozgrywanych w Katarze. Jednak w poniedziałek świat obiegła informacja, że z Australian Open wycofał się Szwajcar Roger Federer, który nie zdąży na czas wyleczyć kontuzji.", "Po południu, tuż przed oficjalnym zamknięciem listy zgłoszeń, okazało się, że na Antypody nie wybiera się też Francuz Lucas Pouille, który w tym okresie zdecydował się na starty w challengerach ATP w swoim kraju. To zwolniło miejsce Majchrzakowi, który ma za sobą dość pechowy sezon.", "– To miła wiadomość, bo wracając ze Szwecji do domu na święta wciąż nie miałem pewności czy będę mógł się na spokojnie szykować do Australian Open, czy też wcześniej zmuszony będę walczyć w eliminacjach. Teraz mogę śmiało planować cykl przygotowawczy i nie spieszyć się z powrotem do rywalizacji, tylko odbudowywać się po turbulencjach zdrowotnych – powiedział zawodnik LOTOS PZT Team, który w grudniu przeszedł zakażenie koronawirusem z symptomami.", "– Na szczęście dość szybko wszystko się potoczyło i te objawy nie były aż tak poważne, ale wiadomo, że teraz muszę się porządnie wzmocnić fizycznie i popracować nad kondycją. Tym bardziej, że już w połowie stycznia polecę do Melbourne i trafię tam w sam środek australijskiego lata. Nigdy nie miałem większych problemów z aklimatyzacją, ale teraz jest to sytuacja trochę inna, więc przygotowywać się będę z głową i powoli. Tam na miejscu, jak wszyscy uczestnicy Wielkiego Szlema, przejdę obowiązkową kwarantannę połączoną z treningami. Przed samym Australian Open wystąpię w jednym z turniejów na miejscu w Melbourne, żeby sprawdzić swoją formę – dodał.", "Majchrzak od miesiąca trenuje w szwedzkiej Good To Great Tennis Academy w Sztokholmie, pod okiem Joakima Nystroema, który ponad 30 lat temu zwyciężył w Wimbledonie w parze z Matsem Wilanderem, był siódmym singlistą i czwartym deblistą świata, a występował także u boku Wojciecha Fibaka. Jako szkoleniowiec prowadził m.in. Fina Jarkko Nieminena czy Austriaka Juergena Melzera.", "– Wierzę, że jego doświadczenie w Tourze pomoże mi w szybkim powrocie do pierwszej setki rankingu ATP Tour i otworzy furtkę do walki o miejsce w Top 50. To będzie bardzo ważne sześć miesięcy, bo zamierzam walczyć o ranking, który mi pozwoli na start w igrzyskach olimpijskich w Tokio. Mam na to czas do czerwca, więc wierzę mocno, że mi się uda, a przede wszystkim, że limit problemów zdrowotnych wyczerpałem na dłużej w 2020 roku. Jestem dobrej myśli i zacznę nowy sezon z dużymi nadziejami – uważa Majchrzak.", "Przed rokiem Kamil nie mógł wystąpić w Australian Open, bowiem od stycznia do czerwca leczył przeciążeniową kontuzję – nietypowe pęknięcie kości miednicy. Wrócił do gry w lecie i startował w  krajowym cyklu turniejów LOTOS PZT Polish Tour, zwyciężając we Wrocławiu i Kozerkach. A w lipcu w 94. Narodowych Mistrzostwach Polski w Bytomiu wywalczył brązowy medal w singlu oraz sięgnął po tytuł w deblu, razem z Janem Zielińskim (LOTOS PZT Team).", "Po wznowieniu międzynarodowego Touru bez powodzenia zagrał w dwóch wielkoszlemowych imprezach – US Open i Roland Garros. Ale wygrał dużego challengera w Prostejovie, odnosząc trzecie singlowe zwycięstwo w ATP Challenger Tour. W deblu triumfował w imprezie z tego cyklu w hali w Hamburgu. Zakończył sezon na 107. miejscu w rankingu ATP Tour, w którym najwyżej był już notowany na 83. pozycji, we wrześniu 2019 roku.", "W lutowym Australian Open w singlu kobiet zobaczymy dwie Polki – triumfatorką tegorocznego Roland Garros Igę Świątek oraz Magdę Linette.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Duże wyzwania przed polskimi tenisistami w 2021 roku", "date": "\n\t\t\t\t\t\t\t\t\t\t2 stycznia, 2021\t\t\t\t\t", "text": [": Tomasz Dobiecki", "– Miło znów się pojawić w Saddlebrook, gdzie będę się jeszcze przez kilka dni przygotowywał do pierwszego startu w sezonie. Cieszę się z powrotu do rywalizacji, bo lubię mecze o stawkę, a w Delray Beach będę wysoko rozstawiony. Skupiam się teraz na tym, żeby po prostu zagrać swój tenis i dobrze rozpocząć sezon. Przyda mi się kilka meczów na punkty z dobrymi rywalami, bo zaraz po tym muszę ruszyć do Los Angeles, skąd razem z innymi zawodnikami będę leciał do Melbourne. Tam czeka mnie dwutygodniowa kwarantanna połączona z treningami przed Australian Open, ale kolejny turniej będę mógł zagrać dopiero w pierwszym tygodniu lutego w Melbourne, tuż przed pierwszym Wielkim Szlemem – powiedział Hurkacz.", "Najwyżej notowany z Polaków w rankingu ATP Tour – na 34. miejscu w Australian Open wystartuje też w deblu, razem z Feliksem Augerem-Aliassime’em. W listopadzie właśnie z Kanadyjczykiem triumfował w imprezie ATP Masters 1000 w paryskiej hali Bercy.", "Natomiast Majchrzak, który rok 2020 zakończył na 107. miejscu, w grudniu rozpoczął pracę ze szwedzkim trenerem Jakimem Nystroemem, a jego bazą szkoleniową stała się sztokholmska Good To Great Tennis Academy. Jednak początki tej współpracy nieoczekiwanie pokrzyżował pozytywny wynik testu na COVID-19.", "– Było to zakażenie z symptomami, ale wszystko się w miarę szybko i dobrze potoczyło, więc zaraz po Bożym Narodzeniu wznowiłem treningi i dość intensywne przygotowania do sezonu. W tym samym czasie dotarły do mnie dobre wieści, że zmieściłem się w drabince singla w Australian Open. Dlatego nie muszę w połowie stycznia grać eliminacji w Dubaju, tylko mogę wydłużyć spokojne przygotowania do startu w Wielkim Szlemie. Dla mnie to jest bardzo korzystny scenariusz, bo zyskam więcej czasu na wzmocnienie organizmu po koronawirusie. Tym bardziej, że procedury australijskie nakładają na nas obowiązek dwutygodniowej kwarantanny po przylocie, a organizatorzy stwarzają nam w tym okresie warunki do treningów tam na miejscu, więc będzie też okazja do aklimatyzacji. W tygodniu tuż przed Australian Open pewnie zagram w jednym z turniejów ATP w Melbourne i będę miał okazję do sprawdzenia formy w rywalizacji na punkty – powiedział zawodnik LOTOS PZT Team.", "Wielkie wyzwanie stoi przed Łukaszem Kubotem, dziesiątym deblistą świata, który po czterech latach gry z Brazylijczykiem Marcelo Melo rozpocznie występy z Holendrem Wesleyem Koolhofem (nr 5.) zaplanowane na cały sezon.", "– Jestem bardzo wdzięczny Marcelo za te wspólne lata gry i przyjaźń. To nie była dla nas łatwa decyzja, ale obaj uznaliśmy, ze musimy ruszyć dalej swoimi drogami. Wesley to również bardzo doświadczony zawodnik, a w listopadzie wygrał ATP Finals w Londynie. Cieszę się, że będę mógł z nim grać w tym roku i liczę, że stworzymy zgrany debel, który powalczy o dobre wyniki w Wielkim Szlemie i turniej masters. Pierwszą okazję do gry w Wielkim Szlemie będziemy mieli już podczas Australian Open za ponad miesiąc, a wcześniej będziemy solidnie trenować podczas kwarantanny w Melbourne – uważa Kubot, który triumfował w AO w 2014 roku ze Szwedem Robertem Lindstedtem.", "Ze względu na okrojony kalendarz, ułożony głównie pod Australian Open, zupełnie inne drogi muszą wybierać zawodnicy z nieco niższym rankingiem. Kacper Żuk, 262. na świecie, ma ambitne cele na nowy sezon, bo chce poważnie zbliżyć się do pierwszej setki klasyfikacji tenisistów. 22-letni członek LOTOS PZT Team już w pierwszych dniach stycznia zagra w eliminacjach do turnieju ATP Tour w Antalyi.", "– Na pewno czeka mnie ambitny początek sezonu i bardzo chciałbym zadebiutować w imprezie rangi ATP Tour, ale zobaczymy jak mi pójdzie w eliminacjach. Potem wrócę na trochę do kraju i będę czekał na rozwój sytuacji na liście zgłoszeń do dużego challengera w Stambule, który rozpocznie się 18 stycznia. Natomiast na początku lutego pewnie ruszę do RPA na dwa challengery w Potchefstroom, albo do włoskiej Bielli, gdzie też odbędą się dwie imprezy z tego cyklu. Na pewno bardzo chciałbym zbliżyć się w tym roku do pierwszej setki ATP. Generalnie byłbym zadowolony, jeśli udałoby mi się w karierze na dłużej wejść do Top 100. Bo to dałoby możliwość regularnego grania w większych turniejach i w Wielkim Szlemie. Ale czeka mnie jeszcze dużo pracy, żeby to osiągnąć – uważa Żuk.", "Dla niespełna 22-letniego tenisisty LOTOS PZT Team przejście eliminacji w Antalyi oznaczać będzie indywidualny debiut w cyklu ATP Tour. Ale przypomnijmy, że dokładnie przed rokiem, Kacper udanie zaprezentował się w reprezentacji Polski grającej w prestiżowym ATP Cup.", "Natomiast w marcu po raz pierwszy zagrał w Pucharze Davisa, przyczyniając się do zwycięstwa nad Hongkongiem i teraz – również w marcu i także w Kaliszu – będzie filarem kadry prowadzonej przez kapitana Mariusza Fyrstenberga w spotkaniu z Salwadorem. Jeszcze nie wiadomo czy, tak jak poprzednio, w drużynie narodowej wystąpi Jerzy Janowicz, który w styczniu i lutym będzie się przygotowywał do powrotu na korty po problemach zdrowotnych (jest 503. w ATP).", "Kolejnym zdolnym tenisistą z bezpośredniego krajowego zaplecza Hurkacza i Majchrzaka jest Daniel Michalski, który w ubiegłym roku pokazał się z dobrej strony w letnim cyklu imprez LOTOS PZT Polish Tour 2020. Obecnie jest on 429. na świecie, ale również w nowym sezonie planuje kolejny duży krok w kierunku czołówki.", "– Ostatni rok był dla wszystkich trudny, nie było zbyt wiele okazji do grania o punkty do rankingu. Mam nadzieję, że w nowym sezonie już nie będzie kilkumiesięcznej przerwy w startach, tylko międzynarodowe turnieje będą się odbywać z zastosowaniem niezbędnych procedur i przy testowaniu zawodników. Wszyscy musimy się zaadaptować do nowych warunków i zmieniającej się z dnia na dzień sytuacji. Na pewno chciałbym powoli przejść do regularnej gry w turniejach ITF 25, a potem do mniejszych challengerów. Po pandemii trudniej będzie zdobywać punkty, bo kalendarz jest mocno okrojony, dlatego byłbym zadowolony gdyby udało mi się najbliższy sezon zakończyć w okolicach 250. miejsca. Jeśli będę wyżej, to będzie jeszcze lepiej – powiedział zawodnik LOTOS PZT Team.", "Niewykluczone, że w 2021 roku będziemy świadkami narodzin następców „Polish Power”, czyli duetu Mariusz Fyrstenberg i Marcin Matkowski. Na wspólne starty postawili bowiem Szymon Walków (LOTOS PZT Team) i Karol Drzewiecki, którzy już na jesieni uzyskiwali razem dobre wyniki w challengerach. W październiku zadebiutowali w cyklu ATP Tour, przebijając się z eliminacji do halowej imprezy ATP 500 w Wiedniu.", "– Tak, naszą największą siłą jest to, że się bardzo różnimy charakterami. Wiadomo, że to ja jestem bardziej wyluzowany, a Szymon czasem się za bardzo spina. Ale pracuję nad nim. A tak poważnie, to pomimo tych różnic dobrze się dogadujemy i coraz lepiej nam idzie wspólna gra. Na razie głównie będziemy startować w dużych challengerach, żeby zdobywać jak najwięcej punktów i poprawiać nasze rankingi – powiedział Drzewiecki, obecnie 153. deblista świata.", "– Mamy jeszcze teraz trochę czasu, żeby się jak lepiej przygotować do sezonu, bo zamierzamy go rozpocząć 18 stycznia cyklem występów w imprezach ATP Challenger Tour: w Stambule, francuskim Quimper i Orleanie oraz dwóch we włoskiej Bielli. Pod koniec 2020 roku mocno się zgraliśmy, dobrze się ze sobą czujemy na korcie i poza nim, więc to wszystko naprawdę fajnie wygląda. Liczymy na formę i dobre wyniki, bo solidnie przepracowaliśmy okres przygotowawczy. Obaj byliśmy na zgrupowaniu kadry daviscupowej w Zielonej Górze, co też nam pomogło przed nowym sezonem. Oczywiście jest wiele aspektów gry, które musimy poprawić, ale mamy już pewne doświadczenie i będziemy chcieli je umiejętnie wykorzystać – uważa Walków, 141. w deblowym rankingu ATP.", "Na początku grudnia obaj wzięli udział – pod okiem kapitana Mariusza Fyrstenberga – w zgrupowaniu reprezentacji narodowej, która przygotowuje się do marcowego spotkania w Kaliszu z ekipą Salwadoru.", "– Dla mnie to było fantastyczne, że przez tydzień mogłem jak najwięcej korzystać z porad i doświadczenia Mariusza. Właściwie wykorzystywałem każdą możliwość, do tego, bo w końcu Fryta grał w Wielkim Szlemie, Mastersie i osiągnął bardzo wiele w karierze. Wierzę, że z Szymonem też możemy daleko dojść, musimy tylko umiejętnie wydobywać z naszego tenisa to, co najlepsze. Na przykład zdecydowanie nasza gra najbardziej pasuje na korty twarde, ale takie średnio szybkie, czyli musimy jak najwięcej teraz grać choćby w hali. Zdecydowanie trudniej nam przychodzi wygrywanie meczów na mączce, szczególnie, jeśli trafiamy np. na wybieganych Hiszpanów. Musimy też grać bardziej na luzie, bo jak się za bardzo spinamy, to zdarzają się nieoczekiwane schody. Ale tu moja działka, bo wiem jak w najlepiej właściwym żartem rozładować napięcie Szymona – powiedział Drzewiecki.", "Na poprawieniu rankingu deblowego będzie się też skupiał w nowym sezonie sklasyfikowany na 214. pozycji Jan Zieliński, któremu w przygotowaniach pomaga Mariusz Fyrstenberg.", "– Moje pierwsze tegoroczne plany startowe wybiegają na drugą połowę stycznia, czyli większe challengery w Turcji i Francji. Potem będę dalej grał w Europie, albo polecę do RPA na kolejne challengery. Tu sytuacja bezie dynamiczna, bo będzie to zależało od tego, gdzie się załapię do drabinki i gdzie znajdę sensownego partnera. Wciąż jestem na łączach z kilkoma zawodnikami, ale przez pandemię jest wiele niewiadomych, zmieniając się często warunki wjazdów do konkretnych krajów, procedury związane z testowaniem się na COVID-19. Czekamy też wszyscy też na decyzje władz Touru, czy szczepienia dla tenisistów będą obowiązkowe, żeby mogli grać w turniejach, czy nie. Po prostu wiele się może zadziać po drodze, ale na pewno bardzo chciałbym nowy sezon zakończyć w przedziale miejsc 90-110 w deblowym rankingu ATP. Być może w trakcie rywalizacji znajdę stałego partnera do gry. Takim cichym celem jest też, żeby móc zagrać w Australian Open 2020 – uważa zawodnik LOTOS PZT Team.", "Fot. Materiały prasowe LOTOS PZT Polish Tour ", "oraz Facebook Łukasza Kubota", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Oświadczenie Anastazji Szoszyny", "date": "\n\t\t\t\t\t\t\t\t\t\t17 grudnia, 2020\t\t\t\t\t", "text": ["Anastazja Szoszyna, która (12 grudnia) została tymczasowo zawieszona przez ITF wydała oświadczenie. Poniżej publikujemy pełen tekst.", "Szanowni Państwo,", "w związku z informacją opublikowaną przez ITF informuję, że zostałam tymczasowo zawieszona na mocy Artykułu 8.3.1 (c) Tenisowego Programu Antydopingowego 2020 do czasu finalnego rozpoznania sprawy. Oświadczam, że w całej mojej dotychczasowej karierze nigdy nie przyjmowałam jakichkolwiek niedozwolonych środków dopingujących, mających na celu zwiększenie zdolności mojego organizmu do wysiłku i poprawy wydolności fizycznej.Podczas turnieju ITF W25 w Stambule pobrano ode mnie próbkę i obecnie stwierdzono, że zawiera metabolity stanozololu. Była to dla mnie niezwykle zaskakująca informacja, dlatego natychmiast po jej otrzymaniu podjęłam wszelkie kroki w celu wyjaśnienia tej sytuacji tj. przekazałam do ITF niezbędne informacje w sprawie oraz nawiązałam współpracę z kancelarią specjalizującą się w prawie antydopingowym.", "Deklaruję pełną otwartość i współpracę zarówno z ITF jak i WADA licząc na jak najszybsze zakończenie tej sprawy i weryfikację czy i w jaki sposób ta substancja dostała się do mojego organizmu. Podkreślam, że w przeszłości byłam wielokrotnie badana i nigdy nie stwierdzono obecności jakichkolwiek niedozwolonych środków. Jednocześnie jest mi przykro, że doszło do tej sytuacji. Ja i cały mój sztab jesteśmy wdzięczni za przekazywane wyrazy wsparcia, tak bardzo potrzebne w tej chwili. Liczymy, że już niedługo cała sprawa zostanie wyjaśniona, co pozwoli mi na odzyskanie dobrego imienia i powrót do rywalizacji na kortach.", "Na zakończenie chciałbym również prosić kibiców oraz przedstawicieli mediów, by nie wydawali w mojej sprawie wyroku i nie osądzali mnie, do czasu wydania finalnej decyzji.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Górnik Bytom ze złotem Drużynowych Mistrzostw Polski Kobiet w Tenisie!", "date": "\n\t\t\t\t\t\t\t\t\t\t3 grudnia, 2020\t\t\t\t\t", "text": [": Tomasz Dobiecki", "Finał był popisem siły zawodniczek z Bytomia, bowiem już na otwarcie, w dwóch pojedynkach singlowych, nie straciły nawet seta. Tegoroczna mistrzyni kraju seniorek Magdalena Fręch (LOTOS PZT Team) pokonała pewnie Maję Chwalińską 6:3, 6:4, a Weronika Falkowska – Terezę Smitkovą 7:6 (7-2), 6:2.", "Trzeci punkt dla Górnika zdobyła Marcelina Podlińska, po wygranej z Patrycją Niewiadomską 6:1, 6:0. Po tym w hali MOSiR trwało gorączkowe oczekiwanie na rezultat pojedynku Rozalii Gruszczyńskiej (Górnik) z Lindą Noskovą. Tym razem lepsza okazała się jednak reprezentującą barwy klubu z Bielska Białej Noskova 6:3, 6:2.", "Jednak to był jedyny punkt stracony w czwartek przez bytomianki, bowiem w decydującym deblu Falkowska i Fręch nie dały większych szans Chwalińskiej i Smitkovej, zwyciężając 6:2, 6:0.", "– Dzień finałów był trudny, bo tu na naszych kortach w Bytomiu o brąz grała męska drużyna, a cały czas byłem w kontakcie z naszą ekipą w Zielonej Górze. I co chwilę się dowiadywałem o wyniki dziewczyn w finale. No i obydwa mecze udane dla nas, wiec można powiedzieć, że tegoroczna Barbórka będzie udana – powiedział wiceprezes Polskiego Związku Sportowego ds. Sportowych Dariusz Łukaszewski, jednocześnie dyrektor Górnika Bytom.", "Natomiast w Zielonej Górze równolegle z finałem toczyła się rywalizacja o brąz, w której spotkały się CKT Grodzisk Mazowiecki i AZS Poznań. Zwycięsko z niej wyszły zawodniczki z akademii w Kozerkach, pokonując poznanianki 5:1. Tu udane otwarcie zapewniła w meczu pierwszych „rakiet” Anastazja Szoszyna (LOTOS PZT Team), wygrywając 6:1, 6:2 z Anną Hertel.", "Drugi punkt po stronie drużyny z Grodziska zapisała Martyna Kubka, pochodząca z Zielonej Góry, odnosząc pewne zwycięstwo 6:1, 6:1 nad Zuzanną Krygier.", "Tę serię przerwała dopiero Weronika Rutkowska z AZS-u, pokonując Zuzannę Witkowską 6:1, 6:0. Ten wynik oznaczał, że na pewno konieczne będzie rozegranie pojedynku deblowego. Niewiadomą było jeszcze tylko, przy jakim stanie spotkania. Ale prowadzenie na 3:1 podwyższyła Laura Stypuła wygrywając z Sylwią Zagórską 6:4, 6:2.", "W tej sytuacji obydwa zespoły wystawiły do gry podwójnej najmocniejsze składy, z jednej strony Szoszynę i Kubkę, z drugiej Hertel i Rutkowską. Te pierwsze wygrały łatwo 6:2, 6:2. Natomiast rezultat na 6:1 ustaliły Stypuła i Witkowska, pokonując Krygier i Zagórską 6:4, 7:6 (7-2).", "Wyniki  Drużynowych Mistrzostw Polski Kobiet w Tenisie (Zielona Góra):", "finał –", "KS Górnik Bytom – BKT Advantage Bielsko Biała A  4:1", "gra pojedyncza –", "Magdalena Fręch – Maja Chwalińska          6:3, 6:4", "Weronika Falkowska – Tereza Smitkova     7:6 (7-2), 6:2", "Marcelina Podlińska – Patrycja Niewiadomska       6:1, 6:0", "Rozalia Gruszczyńska – Linda Noskova      3:6, 2:6", "gra podwójna –", "Falkowska/Fręch – Chwalińska/Smitkova   6:2, 6:0", "mecz o trzecie miejsce –", "CKT Grodzisk Mazowiecki –  AZS Poznań 5:1", "gra pojedyncza –", "Anastazja Szoszyna – Anna Hertel   6:1, 6:2", "Martyna Kubka – Zuzanna Krygier   6:1, 6:1", "Zuzanna Witkowska – Weronika Rutkowska           1:6, 0:6", "Laura Stypuła – Sylwia Zagórska     6:4, 6:2", "gra podwójna –", "Szoszyna/Kubka – Hertel, Rutkowska         6:2, 6:2", "Stypuła/Witkowska – Krygier/Zagórska        6:4, 7:6 (7-2)", "Końcowa kolejność Drużynowych Mistrzostw Polski Kobiet w Zielonej Górze:", "1. KS Górnik Bytom", "2. BKT Advantage Bielsko Biała A", "3. CKT Grodzisk Mazowiecki", "4. AZS Poznań", "5. (ex aequo) Park Tenisowy Olimpia Poznań i KKS Olsza Kraków", "7. (ex aequo) BKT Advantage Bielsko Biała B i TG Sokół Zgierz", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jan Błaszczyk: Z piłkarskiego boiska na kort", "date": "\n\t\t\t\t\t\t\t\t\t\t4 grudnia, 2020\t\t\t\t\t", "text": [": Tomasz Sikorski", "Na początku była jednak piłka nożna. – Zacząłem grać dość późno, bo miałem wówczas 12 lat. Zaczynałem we Włókniarzu Łódź, który grał wówczas w III lidze międzywojewódzkiej. W tamtych czasach obowiązywał inny podział na klasy rozgrywkowe i poziom był tam naprawdę wysoki. Wyższy niż w obecnej II lidze – wspomina Jan Błaszczyk, który w swojej drużynie był bramkarzem numer jeden. – Bardzo udany był dla nas zwłaszcza jeden sezon, w którym staliśmy się prawdziwą rewelacją rozgrywek o Puchar Polski. Pamiętam, że w pierwszej rundzie wyeliminowaliśmy II-ligowy Star Starachowice, a potem Szombierki Bytom z I ligi. W ćwierćfinale trafiliśmy na Stal Mielec, a to był ówczesny wicemistrz Polski, zespół naszpikowany gwiazdami, z Grzegorzem Lato i Henrykiem Kasperczakiem na czele – dodaje.", "Mecz z wielkim faworytem rozgrywek był bardzo wyrównanym widowiskiem. Ostatecznie wygrali rywale, strzelając gola dopiero na dwie minuty przed końcem dogrywki. – Zebraliśmy wtedy jednak bardzo dobre recenzje. Ja również. I to przyniosło mi awans sportowy, bo zaraz potem trafiłem do ŁKS Łódź. Podstawowym bramkarzem był tam wtedy Jan Tomaszewski, ale akurat w tamtym okresie złapał czerwoną kartkę i musiał pauzować w trzech meczach. Jakby tego było mało, ich drugi bramkarz doznał koszmarnej kontuzji, która praktycznie zakończyła jego karierę. W ten sposób otworzyła się szansa dla mnie i mając 26 lat trafiłem do ekstraklasy. W ŁKS spędziłem dwa lata, zagrałem w kilku meczach, m.in. z Legią Warszawa, w której występował Kazimierz Deyna – mówi.", "Wygryźć ze składu takiego zawodnika jak Jan Tomaszewski łatwo jednak nie było. – Miałem 27 lat i chciałem grać. Dlatego skorzystałem z oferty II-ligowego Radomiaka Radom, który słabo rozpoczął rozgrywki i szukał wzmocnień. Miałem tam występować tylko jeden sezon, a w klubie zostałem przez 6 lat, a w Radomiu już na stałe – dodaje. W tym miejscu można zapytać, a gdzie w tym wszystkim tenis? – On pojawił się właśnie w czasach gry w ŁKS, z którym przed meczami jeździliśmy na zgrupowania do Spały. Podobnie zresztą jak Widzew Łódź. W tamtejszym ośrodku były dwa korty i szybko stworzyła się taka mała grupa tenisowa. Byli w niej wspomniany już Janek Tomaszewski, Zbigniew Boniek i Ryszard Kowenicki, których starałem się podpatrzeć, i do których wkrótce dołączyłem. I tak to właśnie się zaczęło – śmieje się Jan Błaszczyk.", "Po przenosinach do Radomia tenis nie dał o sobie zapomnieć, bo korty były również na obiektach Radomiaka. – One były jednak strasznie zaniedbane. Piłkarze wchodzili na nie po treningach, w korkach, by w ramach roztrenowania pograć w siatkonogę. Nie muszę chyba mówić, jak po takiej zabawie wyglądała nawierzchnia. Kiedy zakończyłem grać w piłkę nożną postanowiłem te korty przywrócić do życia. I tak mnie to pochłonęło, że wkrótce wraz ze znanym trenerem Januszem Dulincem reaktywowałem też… sekcję tenisową Radomiaka. Futbol w tym momencie już całkowicie zszedł na drugi plan. Liczył się tylko tenis – zapewnia Jan Błaszczyk. – Co w tym sporcie mnie tak  zafascynowało? Przede wszystkim to, że grać można w każdym wieku. Pamiętam, jak pojechałem na obóz do Czech i zobaczyłem tam na korcie 80-latków! To zrobiło na mnie ogromne wrażenie – przyznaje.", "Samo granie amatorskie dla Jana Błaszczyka to było jednak za mało. – Praktycznie od początku interesował mnie sport wyczynowy. Po wygranym przetargu na korty przy klubie Broń Radom założyłem szkółkę, po to by nasi wychowankowie zaczęli piąć się w tenisowej hierarchii. Każdy ich, nawet najdrobniejszy, sukces przynosił mi mnóstwo radości i satysfakcji, a przy okazji był motywacją do dalszej pracy. Do pełni szczęścia brakowało mi tylko trenera z prawdziwego zdarzenia. I jego jednak znalazłem. Trochę przypadkowo, bo podczas jednego z turniejów usłyszałem od rodziców młodych graczy z Kraśnika, że mają u siebie świetnego szkoleniowca zza wschodniej granicy. Skontaktowałem się z nim, a on z kolei dał mi namiary na swojego wychowawcę ze Lwowa, doświadczonego i cenionego na Ukrainie Volodymyra Varenytsye – wspomina Jan Błaszczyk.", "Późniejsze wydarzenia potoczyły się już bardzo szybko. – Sporo wówczas ryzykowałem, ale postanowiłem przystać na jego warunki i sprowadziłem go do Radomia. Jak się okazało to był strzał w dziesiątkę. Trener był z nami przez 19 lat i doprowadził naszych zawodników do wielu sukcesów. O tenisie w Radomiu ponownie zaczęło się mówić w pozytywnym tonie. W przeszłości w tym mieście istniał bowiem dwa kluby, które miały sporo osiągnięć. Z czasem nastąpił jednak marazm, a my to zmieniliśmy – mówi. Stało się tak, ponieważ w Radomiu stworzono  klubowy program szkolenia. Mniej więcej w tym okresie, a konkretnie w kwietniu 2000 roku, szkółka przekształciła się też w Klub Tenisowy Return, którego prezesem został właśnie Jan Błaszczyk.", "W okresie działalności duetu Błaszczyk – Varenytsye reprezentanci klubu zdobyli ponad 150 medali mistrzostw Polski we wszystkich kategoriach wiekowych, liczne tytuły mistrzów województwa, wiele zwycięstw w turniejach ogólnopolskich i międzynarodowych oraz znakomite, ósme miejsce w 2005 roku w klasyfikacji klubowej. Dwa lata później, zawodniczka Returna, Weronika Domagała wraz z reprezentacją Polski kadetek sięgnęła po drużynowe wicemistrzostwo świata i mistrzostwo Europy. To ona była też pierwszą radomską zawodniczką sklasyfikowaną na listach WTA. Wiele sukcesów odnosił również Konrad Fryze, m.in. mistrz Europy kadetów w debla. Cztery lata temu drogi Jana Błaszczyka i Stowarzyszenia RKT Return, powstałego po wcześniejszym połączeniu KT Return i RKT Radom, się jednak rozeszły. Wtedy też powstała Akademia Tenisowa Masters.", "– Uznałem, że czas na coś nowego. A Return istnieje nadal. Trenujemy zresztą na tych samych obiektach Miejskiego Ośrodka Sportu i Rekreacji, gdzie mamy do dyspozycji osiem kortów odkrytych i trzy zadaszone. W naszym klubie obecnie trenuje 60 dzieci, z czego 30 uczestniczy w programie NPUT „Rakiety Lotosu” – mówi założyciel AT Masters. Najbardziej znanymi reprezentantami tego klubu są bez wątpienia Weronika Falkowska i Karolina Gołda, które są aktualnymi reprezentantkami kraju i mają na koncie medale mistrzostw kraju. – Możemy się też pochwalić niesamowicie zdolną młodzieżą. W tej grupie jest choćby 8-letni Daniel Kwiecień, który wygrywa już turnieje dla dzieci o dwa lata starszych. Są także 9-letni Filip Bulski oraz 10-letnie Magda Szymczak i Patrycja Pietrzyk. Jestem przekonany, że każdy z nich osiągnie sporo sukcesów. A są jeszcze inni… – zapewnia Jan Błaszczyk.", "Te sukcesy już zresztą są, bo nie tak dawno na kortach w Poznaniu, zespół AT Masters wywalczył srebrny medal w Talentiadzie. – Zdobyliśmy go grając bez swojego lidera, czyli wspomnianego Daniela Kwietnia. Z nim pewnie byłoby złoto – zapewnia szef klubu. Za szkolenie młodzieży odpowiadają Katarzyna Chmielewska oraz Jarosław Błaszczyk, prywatnie córka oraz syn Jana Błaszczyka. Wspiera ich trener od przygotowania motorycznego Sebastian Suwała. – Jak widać swoją miłością do tenisa zaraziłem również następne pokolenia, bo w klubie trenuje też moja wnuczka, Wiktoria Chmielewska. Tylko żona oparła się tenisowej pasji – śmieje się Jan Błaszczyk, dla którego tenis jest całym życie. – W klubie i na korcie jestem od rana do wieczora. Muszę przecież to wszystko jakoś ogarnąć – mówi. ", "Jego słowa potwierdza czołowy tenisista amator z Radomia, Sebastian Fryze. – Pan Janek to prawdziwy człowiek orkiestra. W naszym mieście jest niezastąpiony. Organizuje turnieje, zajmuje się sprawami formalnymi, a do tego niemal zawsze można go spotkać na korcie. Bo nie dość, że jest świetnym organizatorem i osobą bardzo kompetentną, to jeszcze potrafi zaszczepić miłość do tenisa najmłodszym graczom. Od razu widać, że tenis to jego pasja i bez niego nie mógłby chyba żyć – mówi. Co na to sam zainteresowany? – Tenis rzeczywiście wypełnia całe moje życie. Nawet zresztą jakbym chciał się zająć czymś innym, to nie miałbym na to czasu. Jest tylko tenis, tenis, tenis… A piłka nożna? Tak jak powiedziałem, dawno zeszła na drugi plan, choć zawsze oglądam w telewizji mecze Ligi Mistrzów oraz reprezentacji Polski – kończy Jan Błaszczyk.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Katarzyna Teodorowicz-Lisowska: Nie rozstałam się z rakietą", "date": "\n\t\t\t\t\t\t\t\t\t\t4 stycznia, 2021\t\t\t\t\t", "text": ["Grzegorz Okoński", "Gdyby ująć w postaci krótkiej wizytówki najważniejsze sukcesy pani Katarzyny, na pewno znalazłby się na niej rekord najlepszego debla w Fed Cup – startowała z Magdaleną Feistel, odnosząc siedem wspólnych zwycięstw. Byłyby też srebrne medale: z letniej Uniwersjady na Sycylii, wywalczony w 1997 roku razem z Agatą Mróz, i z letniej Uniwersjady w Pallma de Majorca z Anną Żarską. Z kolei na drużynowych mistrzostwach Europy kobiet w Prawdinsku w 1999 roku Teodorowicz-Lisowska zdobywała brązowy medal. Niedawno, w czasie uroczystości jubileuszu 70-lecia Górnika Bytom, okazało się, że dla sympatyków Górnika jest ona jedną z najważniejszych zawodniczek w historii klubu! ", "– Byłam wzruszona i zaskoczona – wspomina Katarzyna Teodorowicz-Lisowska. – Łzy radości były czymś naturalnym. Nie spodziewałam się, że tak dużo osób zagłosuje za moją kandydaturą.", "A warto przypomnieć, że z klubem związana jest od ponad czterdziestu lat.", "– Kiedy jako pięciolatka trafiłam do szkółki tenisowej, oczywiście na korty Górnika w Bytomiu, na pewno nie myślałam o karierze. Chciałam biegać, odbijać piłkę. Rakieta to był mój żywioł. Starszy o kilka lat brat Jarek już wtedy grał w tenisa, ja też dostałam rakietę i z całej siły uderzałam nią o ścianę w domu. Rodzice mieli dość i zaprowadzili mnie do klubu – śmieje się pani Katarzyna. – Cieszyłam się każdym treningiem.", "Niestety, w wieku siedmiu lat złamała na nartach nogę. Uraz był paskudny, cztery miesiące z założonym gipsem. Kontuzja nie zgasiła sportowego zapału, a nawet sprawiła, że młoda tenisistka po wyleczeniu ciężkiej kontuzji z jeszcze większą pasją oddała się treningom. Była coraz lepsza i coraz pojawiało się coraz więcej sportowych sukcesów. Dziś szczególnie chętnie wspomina trzy takie wydarzenia.", "– Dwa wiążą się bezpośrednio z grą w reprezentacji Polski. W wieku 19 lat zostałam powołana na turniej w ramach Pucharu Federacji. Grając u boku Katarzyny Nowak i Magdaleny Mróz pokonaliśmy piekielnie mocną ekipę Francji, w której składzie grały Nathalie Tauziat i Mary Pierce. Czymś wyjątkowym był również udział w Igrzyskach Olimpijskich w Barcelonie w 1992 roku. Droga na olimpiadę nie była łatwa, bo wpierw trzeba było wziąć udział w eliminacjach, a potem uzyskać akceptację Polskiego Komitetu Olimpijskiego – wspomina.", "Zgodę na wyjazd do Hiszpanii uzyskali w ostatniej chwili. Ze względów ekonomicznych na Olimpiadę wyjechali bez trenera, którego w nagłych wypadkach miał zastąpić… Adam Giersz, szkoleniowiec ekipy tenisistów stołowych, który w późniejszych latach sprawował urząd ministra sportu i był działaczem PKOl.", "Katarzyna Teodorowicz-Lisowska dodaje: – Szkoda, że start w Hiszpanii zakończyliśmy bez sukcesu. Ale później Hiszpania była dla mnie szczęśliwa, a konkretnie Barcelona, gdzie wygrałam turniej ITF z pulą nagród 25 tys. dolarów zarówno w grze pojedynczej, jak i podwójnej.", "Gdy pani Kasia podjęła decyzję o zakończeniu kariery zawodniczej, nie rozstała się z rakietą tenisową. Podjęła pracę trenerki, do której po przerwie właśnie wróciła!", "– Przez kilka pierwszych lat prowadziłam z ramienia Polskiego Związku Tenisowego kadrę narodową juniorek. Przeprowadziłam się też do Krakowa. Dużo podróżowałam. Chciałam założyć rodzinę, a wyjazdy temu nie służyły. Urodził się syn. Zaczęłam pracę w firmie Amer Sports, która zajmowała się dystrybucją sprzętu sportowego, w tym m.in. takich marek jak Wilson, Salomon, Atomic. Po 15 latach odeszłam z korporacji. Do powrotu na kort, naturalnie już w roli trenerki, skłonili mnie Joanna Sakowicz-Kostecka i jej mąż Michał Kostecki. Prowadzę grupę 12-latek w klubie Winner Kraków, które chcą grać zawodniczo. Cieszę się, że znów czuję tenisowy dreszczyk emocji! – mówi Katarzyna Teodorowicz-Lisowska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Anastazja Szoszyna zawieszona przez ITF", "date": "\n\t\t\t\t\t\t\t\t\t\t16 grudnia, 2020\t\t\t\t\t", "text": ["Urodzona na Ukrainie, a mająca od czerwca polskie obywatelstwo Szoszyna została poddana badaniu 26 października podczas turnieju w Stambule. Badania wykazały, że w moczu zawodniczki znajduje się stanozolol. To steryd anaboliczny, który powoduje przyrost masy mięśniowej i siły.", "Komunikat ITF brzmi następująco: „Próbka została wysłana do laboratorium WADA w Montrealu w celu przeprowadzenia analizy. Stwierdzono, że zawiera metabolity stanozololu. Stanazolol jest substancją zabronioną, wymienioną na liście WADA”.", "Sklasyfikowana na 445. tenisistka na świecie ma prawo do odwołania, ale na razie z niego nie skorzystała. Jeśli jej wina zostanie udowodniona, grozi jej dyskwalifikacja.", "Fot. Materiały prasowe", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Billie Jean King Cup: Z Brazylią w Bytomiu w kwietniu", "date": "\n\t\t\t\t\t\t\t\t\t\t10 grudnia, 2020\t\t\t\t\t", "text": [": Tomasz Dobiecki", "Jego stawką będzie prawo gry w barażach o miejsce w finałowym turnieju Billie Jean King Cup w 2022 roku. Decyzja ITF spowodowana jest opóźnieniem o trzy tygodnie startu wielkoszlemowego Australian Open 2021, który przesunięto na 8 lutego.", "– Cały czas jestem w kontakcie z trzonem naszej reprezentacji, czyli z Magdą Linette, Magdą Fręch i teamem Igi Świątek. Mam nadzieję, że uda nam się w końcu spotkać w komplecie i postawić kropkę nad „i”, na którą długo wszyscy czekamy, czyli pokonać Brazylię – podkreśla kapitan kobiecej reprezentacji narodowej Dawid Celt.", "W lutym 2020 roku jego podopieczne wygrały rywalizację w Grupie I rywalizacji strefowej w Luksemburgu i w kwietniu miała spotkać się w Bytomiu z Brazylią. Mecz, którego stawką będzie miejsce w barażach o prawo gry w finałowym turnieju Billie Jean King Cup, nie mógł się odbyć, bo wówczas wiele krajów zamknęło swoje granice a międzynarodowy Tour zawieszono na kilka miesięcy. We wrześniu Międzynarodowa Federacja Tenisowa wyznaczyła nowy termin na 5-6 lutego 2021, jednak przesunięcie Australian Open wymusiło kolejny termin, tym razem kwietniowy.", "Mimo tego koniec listopada w hali MOSiR Zielona Góra odbyło się zgrupowanie reprezentacji narodowej z udziałem sześciu zawodniczek.", "– Nie była to ścisła kadra fedcupowa, bo po turniejach w Stanach Zjednoczonych zostało tam na okres przygotowawczy kilka dziewczyn, w związku z tym, że sytuacja na świecie nie była do końca jasna. Nie wiadomo było czy przypadkiem znowu nie zostaną zamknięte granice i czy będzie później jak się z kraju wydostać. Dlatego Magda Fręch i Kasia Kawa zdecydowały, że ten okres przygotowawczy przepracują właśnie w Stanach. Natomiast Magda Linette czy Iga Świątek trenowały z własnymi teamami. A my na zgrupowaniu mogliśmy się na spokojnie przyjrzeć temu bezpośredniemu zapleczu, jak choćby Weronice Baszak czy Nastce Szoszynie, które były z nami po raz pierwszy – powiedział Celt.", "W zgrupowaniu reprezentacji wzięły udział: Maja Chwalińska, Martyna Kubka, Weronika Falkowska, Weronika Baszak, Anastazja Szoszyna (wszystkie LOTOS PZT Team) i Pola Wygonowska.", "– Wszystkie te zawodniczki, które przyjechały do Zielonej Góry, tak naprawdę przygotowywały się do kolejnych startów. Wiadomo, ten rok jest bardzo dziwny. Wszystko jest w nim postawione na głowie. Pięć dziewczyn, poza Weroniką Baszak, następnego dnia po zgrupowaniu, rywalizowała w Drużynowych Mistrzostwach Polski. A po nich niektóre ruszyły na turnieje: Falkowska i Kubka do Tunezji, Chwalińska do Włoch. Także zgrupowanie reprezentacji to był czas, w którym się skupialiśmy na grze na punkty – opowiada Celt", "Oprócz kapitana w zgrupowaniu w Zielonej Górze wziął udział sztab szkoleniowy złożony z Macieja Domki, Pawła Rzepeckiego i Jakuba Olewińskiego.", "Na początku przyszłego roku czeka nas jeszcze jedno duże wydarzenie tenisowe, czyli –  również zaległe – spotkanie z Salwadorem w ramach rozgrywek o Puchar Davisa. Obecnie w Zielonej Górze trwa właśnie zgrupowane polskiej reprezentacji prowadzonej przez Mariusza Fyrstenberga.", "Fot. Aneta Budzałek/Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maja Chwalińska: Patrzę z optymizmem czekając na nowy sezon", "date": "\n\t\t\t\t\t\t\t\t\t\t30 listopada, 2020\t\t\t\t\t", "text": [": Tomasz Dobiecki", "Ale w lutym jeszcze nic na to nie wskazywało. Po „deblowym” wsparciu Igi Świątek i Magdy Linette w Luksemburgu, razem z reprezentacją awansowała do kolejnej rundy Pucharu Billie Jean King. Po tym sukcesie przyszła jednak pandemia. Przerwa w rozgrywkach pozwoliła jej chociaż skoncentrować się na przygotowaniach do egzaminów maturalnych. W tym okresie doszło też do zmiany całego teamu trenerskiego. Zaraz po maturze Chwalińska ogłosiła zakończenie trwającej 12 lat współpracy z trenerem Pawłem Kałużą.", "„Trafiłam do tenisa przez przypadek, właśnie dzięki trenerowi, który jeździł po szkołach i zachęcał pierwszoklasistów do przyjścia na nabór. Okazał się cierpliwym człowiekiem, który spokojnie i wszechstronnie budował moją karierę oraz umiejętnie sterował procesem szkolenia”  – napisała wtedy na Facebooku, informując, ze jej nowym trenerem będzie Czech Jaroslav Machovsky.", "Ta decyzja oznaczała przeniesienie bazy treningowej z rodzinnej Dąbrowy Górniczej do Bielska-Białej. Powrót do gry, po tej wymuszonej pauzie, zakłóciła dodatkowo kontuzja nadgarstka, która pokrzyżowała plany startowe i powrót do wysokiej formy z poprzedniego sezonu. Wszystkie te perypetie spowodowały, że LOTOS PZT Polish Tour zaczęła dopiero od trzeciego turnieju. We Wrocławiu dotarła do półfinału, w którym pokonał ją Martyna Kubka (LOTOS PZT Team). W lipcu Chwalińska wystąpiła jeszcze w 94. Narodowych Mistrzostwach Polski na obiekcie Górnika Bytom. W grze pojedynczej odpadła w ćwierćfinale po porażce z Anastazją Szoszyną (LOTOS PZT Team), natomiast w grze podwójnej, grając ze Stefanią Rogozińską-Dzik, przegrała w półfinale ponownie z Szoszyną, której partnerką deblową była Paula Kanią-Choduń.", "– Ten powrót na korty okazał się dla mnie dosyć pechowy, bo podczas turniejów rozgrywanych w kraju złapałam kontuzję nadgarstka. No i te problemy trwały, z przerwami, właściwie ponad cztery miesiące. Nastąpiło to w złym momencie, bo tuż po kilkumiesięcznej przerwie w grze spowodowanej pandemią. Starałam się ją jak najlepiej wykorzystać ucząc się do matury, no i opłaciło się, bo zdałam ją dobrze. Zaraz po egzaminach zmieniłam cały sztab trenerski, więc były spore oczekiwania, a pokrzyżowały je problemy zdrowotne. Ale od ponad miesiąca mogę już trenować na pełnych obrotach i wierzę, że wszystko teraz będzie już dobrze. Na razie w przyszłym tygodniu wystąpię w Drużynowych Mistrzostwach Polski w Zielonej Górze, bo szykuje się świetna obsada i będzie okazja zagrać kilka meczów na punkty z dobrymi zawodniczkami –", "powiedziała zawodniczka LOTOS PZT Team.", "Po występach w dwóch imprezach zaliczanych do LOTOS PZT Polish Tour, na jesieni, zagrała tylko w turnieju WTA Tour w Pradze (pula nagród 3,2 mln dol.) z powiększoną drabinką na 128 miejsc (jak Wielkim Szlemie). Wygrała tam dwa mecze w eliminacjach, ale w trzeciej rundzie przegrała z Dunką Clarą Tauson. Sezon zakończyła na 221. miejscu w rankingu WTA. W 2021 rok zawodniczka LOTOS PZT Team patrzy z optymizmem i zamierza realizować konsekwentnie cele powstrzymane przez pandemię.", "– Trudno być zadowoloną z tego sezonu, skoro nie udało mi się w nim zrealizować założonych celów. Chciałam zagrać we wszystkich turniejach Wielkiego Szlema i solidnie poprawić ranking, ale nie było okazji do tego. Po wiosennej przerwie długo odkładano wznowienie zagranicznego Touru, a po jego restarcie było mało turniejów i przez to były przez to bardzo mocno obsadzone. Ale i tak największym moim problemem był na jesieni nadgarstek. Teraz jednak wierzę, że te problemy mam już za sobą i ostro przygotowuję się do nowego sezonu. Na razie jeszcze nie da się niczego nawet wstępnie zaplanować, bo wciąż nie do końca wiadomo, co ze styczniowym Australian Open, a do tego WTA jeszcze nie opublikowała kalendarza. Ale cele są te same, chciałabym zrobić podejście do wszystkich Wielkich Szlemów i jak najbardziej awansować w rankingu, może mi się uda wejść do czołowej setki – kończy Maja Chwalińska.", "MAJA CHWALIŃSKA", "ur. 11 października 2001 r.", "zarobki – 95 614 dol.", "miejsca w rankingu WTA", "singiel – 221. (najwyższe – 192.)", "debel – 429. (najwyższe – 264.)", "zwycięstwa w turniejach ITF", "singiel – 3", "debel – 5", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fyrstenberg podsumowuje zgrupowanie reprezentacji w Pucharze Davisa", "date": "\n\t\t\t\t\t\t\t\t\t\t14 grudnia, 2020\t\t\t\t\t", "text": [": Tomasz Dobiecki", "– Podczas zgrupowania panowała bardzo miła atmosfera. I przyznam szczerze, jestem pod ogromnym wrażeniem młodych zawodników, ich jakościowego skoku i poziomu umiejętności, przygotowania oraz pracy. Widać, że mamy grupę świetnych tenisistów, którzy mogą w najbliższym czasie poważnie zaistnieć w międzynarodowym Tourze. W Zielonej Górze oprócz nich było też kilku już doświadczonych graczy, jak Janek Zieliński, Szymek Walków czy Karol Drzewiecki. Wszyscy się świetnie dogadywali ze sobą i to tworzyło niesamowicie pozytywną energię – ocenia ośmiodniowe zgrupowanie kadry Fyrstenberg.", "– To było ważny tydzień dla tych zawodników. Karol i Szymon dopiero co zakończyli tegoroczne starty, więc mieli okazję płynnie przejść do trybu treningowego i rozpocząć przygotowania do kolejnego sezonu. Ich jesienne wyniki w dużych challengerach były bardzo dobre, udało im się nawet przejść eliminacje do turnieju ATP Tour, więc mam nadzieję, ze w", "przyszłym roku będą kontynuować wspólne występy z podobnymi rezultatami. Janek, któremu staram się pomagać indywidualnie, bo obaj mieszkamy w Warszawie, w listopadzie miał pozytywny wynik na koronawirusa, wiec na zgrupowaniu mógł się odbudować i wzmocnić fizycznie i kondycyjnie pod okiem fachowców – dodaje były szósty deblista świata.", "Oprócz Zielińskiego, Walkowa (obaj LOTOS PZT Team) i Drzewieckiego w Zielonej Górze trenowali młodzi zawodnicy, przed którymi trudny moment przejścia z rywalizacji w gronie juniorów do zawodowego Touru: Gabriel Matuszewski, Jasza Szajrych, Martyn Pawelski, Gabriel Matuszewski i Olaf Pieczkowski.", "– Dla nich to była świetna okazja do kontaktu i podpatrywania bardziej doświadczonych zawodników, ale i do chłonięcia atmosfery reprezentacji. To zawsze wnosi dodatkową motywację i jest cennym doświadczeniem. Tym bardziej, że na miejscu pracowali z trenerem Kimem Tiilikainenem, który przez kilka lat prowadził Jurka Janowicza. Jest Finem, ale ma żonę Polkę i od dawna mieszka w naszym kraju. Dobrze zna naszych zawodników, bo prowadzi kadrę do lat 18 i do lat 23, więc jego wsparcie było tu dla mnie bezcenne. W zgrupowaniu wzięli udział też szef trenerów fitness Mieczysław Bogusławski i wspierający go w daviscupie Bolesław Szmyd oraz fizjoterapeuta Aleksander Trzciński – podkreśla Fyrstenberg.", "Objął on funkcję kapitana w styczniu, a już w marcu poprowadził drużynę narodową do zwycięstwa 4:0 z Hongkongiem w Kaliszu, gdzie ze względu na pierwszą falę COVID-19 grano przy pustych trybunach. We wrześniu Polacy mieli się spotkać z Salwadorem, ale ten mecz nie odbył się w wyniku pandemii i został przesunięty na początek przyszłego roku.", "– W marcu wrócimy do Kalisza i mam nadzieję, że tym razem będziemy walczyć przed widownią, nawet jeśli tylko przy częściowo wypełnionych trybunach. Jednak ciężko się gra bez kibiców, o czym przekonaliśmy się w tym roku. Liczymy na pewne zwycięstwo z Salwadorem i powrót do wyższej grupy w Pucharze Davisa, bo siła naszej drużyny jest o wiele większa, niż miejsce, w którym się znajdujemy obecnie po reformie rozgrywek. A i tak przez pandemię uciekł nam już przecież rok, bo rozgrywki wstrzymano całkowicie od wiosny. Mamy Huberta Hurkacza, Łukasza Kubota, Kamila Majchrzaka, Kacpra Żuka, dobrych deblistów Zielińskiego, Drzewieckiego i Walkowa. No i jest jeszcze Jurek Janowicz, którego  też będę namawiał do występu w reprezentacji. W tym sezonie wrócił na korty po poważnej kontuzji i długiej przerwie, no i od razu osiągnął finał challengera, a potem zdobył punkt dla nas w Kaliszu, grając naprawdę świetnie – uważa kapitan reprezentacji.", "– Nie wiadomo jak szybko będzie przebiegać powrót do zdrowia Kamila Majchrzaka, który w tej chwili przechodzi koronawirusa. Trochę pechowo się to dla niego wszystko ułożyło, bo pamiętajmy, że pierwsze sześć miesięcy tego roku był wyłączony z gry przez kontuzję. Nie mógł zagrać w Kaliszu, chociaż był z nami na miejscu i wspierał drużynę. Wierzę, że wszystko potoczy się dobrze i uda mu się odbudować fizycznie przed nowym sezonem. Jeśli tylko będzie w pełni sił, to będę chciał go powołać na mecz w Kaliszu. Mamy jeszcze trochę czasu i na spokojnie będę podejmował decyzje o składzie w stosownym czasie – dodaje.", "Fyrstenberg od roku prowadzi duńsko-niemiecki debel Frederik Nielsen i Tim Puetz i towarzyszy mu na największych turniejach. Ma więc stały kontakt z międzynarodowym Tourem.", "– Również w przyszłym sezonie będę z nimi pracował. Będę też dalej pomagał Jankowi Zielińskiemu, ale podczas turniejów również będę do dyspozycji innych naszych zawodników, jeśli tylko będą potrzebowali wsparcia. To ważny sezon, bo w sierpniu czekają nas igrzyska i być może doczekamy się pierwszego polskiego medalu olimpijskiego w tenisie. Byłby to wielki sukces, a myślę, że Iga Świątek po wygraniu Roland Garros na", "pewno jest jedną z kandydatek do podium. No i cieszę się, że oprócz startu w singlu, planuje występ w mikście, bo w parze z Łukaszem Kubotem również mają szanse na medal. No i jest jeszcze przecież Hubert Hurkacz, a być może ktoś jeszcze dołączy do nich i również zagra w Tokio. Turniej olimpijski jest bardzo nieprzewidywalny, więc musimy mocno trzymać kciuki za naszych reprezentantów – podkreśla Fyrstenberg.", "Fot. Polski Związek Tenisowy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Drużynowe Mistrzostwa Polski 2020 w doborowej obsadzie", "date": "\n\t\t\t\t\t\t\t\t\t\t30 listopada, 2020\t\t\t\t\t", "text": [": Tomasz Dobiecki", "– Szczególnie rywalizacja dziewczyn w Zielonej Górze zapowiada się bardzo interesująco, bo na liście zgłoszeń znajdują się nazwiska Magdy Linette, Mai Chwalińskiej, Magdaleny Fręcz, Anastazji Szoszyny, Weroniki Falkowskiej, Martyny Kubki czy Terezy Smitkovej. Ostateczne składy poznamy jutro rano, jak wszystkie zespoły się zameldują w biurze zawodów, ale na pewno emocji nie zabraknie – podkreśla prezes Polskiego Związku Tenisowego Mirosław Skrzypczyński.", "Na obecną chwilę na podstawie wstępnych składów, rozstawione w Zielonej Górze powinny być ekipy: AZS Poznań (nr 1), KS Górnik Bytom (2), Centralny Klub Tenisowy Grodzisk Mazowiecki (3) i Advantage Bielsko-Biała A (4). Do nich zostałyby dolosowane drużyny: Krakowskiego Klubu Sportowego OLSZA, BKT Advantage Bielsko-Biała B, Towarzystwa Gimnastycznego Sokół Zgierz i Park Tenisowy Olimpia Poznań.", "Jednak może się to zmienić, jeśli się okaże, że ktoś ze zgłoszonych wcześniej uczestników z wysokim rankingiem nie wystąpi w DMP. W pierwszym dniu zostaną rozegrane ćwierćfinały, a medalistki i ostateczną kolejność klubów poznamy w trzecim, czyli w czwartek, 3 grudnia.", "Każde spotkanie składać się będzie z czterech pojedynków singlowych i dwóch meczów deblowych, do dwóch wygranych setów. Możliwe więc są remisy, a wtedy będzie porównywany bilans setów, ewentualnie gemów. Rywalizacja toczyć się będzie na kortach w hali MOSIR Zielona Góra przy ulicy Sulechowskiej 37.", "W zmaganiach mężczyzn w Bytomiu obowiązywać będą te same reguły. Przed oficjalną weryfikacją składów (we wtorek o godz. 9) najwyżej rozstawiona powinna być ekipa Gospodarzy – KS Górnik Bytom. Z dwójką – AZS Poznań, trójką – UKS Beskidy Ustroń i czwórką – Fundacja Szczeciński Klub Tenisowy Promasters. W koszyku do dolosowania powinny się znaleźć zespoły: WKS Grunwald Poznań, BKT Advantage Bielsko-Biała, KS Górnik Bytom 2 oraz Park Tenisowy Olimpia Poznań.", "– Turniej będzie bardzo ciekawy, bo na liście zgłoszeń są na przykład Grzegorz Panfil, Mateusz Kowalczyk czy Paweł Ciaś w silnej drużynie z Ustronia, w AZS-ie Poznań Maciej Rajski czy Piotr Matuszewski, w Grunwaldzie Karol Drzewiecki i Szymon Walków, w szczecińskim Promastersiw Piotr Galus. No ja osobiście najbardziej trzymam kciuki za Górnik Bytom, bo w pierwszej drużynie zgłosiliśmy utalentowanego Mikołaja Lorensa, Wojciecha Marka czy Martyna Pawelskiego – uważa wiceprezes PZT ds. sportowych Dariusz Łukaszewski, dyrektor Górnika.", "W Bytomiu rywalizacja toczyć się będzie na obiekcie tego klubu przy ul. Tarnogórskiej 5. Obie imprezy rozgrywane są bez udziału widowni.", "Wstępne składy na Drużynowy Puchar Polski (1-3 grudnia 2020):", "AZS Poznań – Anna Hertel, Zuzanna Krygier, Magda Linette, Klara Maciejewska, Julia Przybylska, Wiktoria Rutkowska, Sylwia Zagórska, Joanna Zawadzka", "BKT Advantage Bielsko-Biała A – Maja Chwalińska, Laura Duhl, Patrycja Niewiadomska, Linda Noskova, Tereza Smitkova, Magdalena Zajda", "BKT Advantage Bielsko-Biała B – Magdalena Baniak, Karina Gustowska, Justyna Jodłowska, Pola Langiewicz, Karolina Mazurek, Zofia Podbioł, Ewa Samberger, Julia Skarżyńska, Natalia Szczepaniak", "CKT Grodzisk Mazowiecki – Paula Kania-Choduń, Martyna Kubka, Laura Stypuła, Anastazja Szoszyna, Zuzanna Witkowska, Pola Wygonowska", "KKS Olsza Kraków – Maja Bajorek, Laura Koralnik, Natalia Łężniak, Karolina Słabikowska, Magdalena Świerczyńska,  Aleksandra Wierzbowska", "KS Górnik Bytom – Karolina Bartusek, Olivia Bergler, Weronika Falkowska, Magdalena Fręch, Rozalia Gruszczyńska, Magdalena Hędrzak, Marcelina Podlińska", "PT Olimpia Poznań – Daria Górska, Aniela Ostraszewska, Zuzanna Pawlikowska, Sonia Pieczyńska, Kamila Popławska", "TG Sokół Zgierz – Nicole Carpenter, Marta Dyba, Justyna Pająk, Barbara Przybylska, Katarzyna Świciak", "AZS Poznań – Paweł Jankowiak, Piotr Matuszewski, Michał Matuszewski, Przemysław Michocki, Filip Mruk, Dominik Nazaruk, Marcel Politowicz, Maciej Rajski, Maciej Smoła, Yann Wójcik, Borys Zgoła", "BKT Advantage Bielsko-Biała – Michał Dyrda, Karol Filar, Kris Krawcewicz, Andrzej Kuś, Oleksandr Kyryczenko, Patryk Moszczak, Piotr Pawlak, Marek Rehacek, Piotr Szczypka, Bartosz  Wojnar", "Fundacja Szczeciński Klub Tenisowy Promasters – Piotr Galus, Mateusz Kułakowski, Kacper Lalek, Grzegorz Rudnicki, Kacper Stochmal, Krzysztof Wetoszka", "KS Górnik Bytom 1 – Karol Krawczyński, Mikołaj Lorens, Wojciech Marek, Martyn Pawelski, David Poljak, Maciej Ziomber", "KS Górnik Bytom 2 – Nikodem Barcik, Alan Bojarski, Wojciech Kasperski, Jan Kopcik, Filip Wrona, Aleksander Zdzuj", "Park Tenisowy Olimpia Poznań – Filip Cieśla, Radosław Jandy, Nikita Michaiłow, Jakub Morkowski, Stanisław Nowak, Oliver Okarmus, Bartosz Pilaczyński, Szymon Politowski, Mateusz Tylka", "UKS Beskidy Ustroń – Paweł Ciaś, Bartosz Dominik, Mateusz Kowalczyk, Łukasz Kozielski, Robert Musioł, Grzegorz Panfil, Jaroslav Pospisil", "WKS Grunwald Poznań – Karol Drzewiecki, Hubert Gąsiorek, Andriej Kapaś, Witold Konopko, Jasza Szajrych, Szymon Walków, Michał Wargocki", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Laura Koralnik: Walczy o dobre stopnie i miejsce w rankingu", "date": "\n\t\t\t\t\t\t\t\t\t\t2 grudnia, 2020\t\t\t\t\t", "text": [": Jan Stański", "Laura ma 16 lat i jest zawodniczką WKT Mera Warszawa. Jej szkoleniowcem jest obecnie Jakub Grzys, były zawodnik, a obecnie trener ze Świdnika, który założył szkołę „YellowTennis”. Wspólne treningi rozpoczęli od przygotowań do Halowych Mistrzostw Polski Kadetek w Pszczynie, na początku 2000 roku, na których jego nowa podopieczna od razu zdobyła srebrny medal w grze pojedynczej. – To zawodniczka z ogromnym potencjałem, grająca bezkompromisowy, szybki tenis. Groźna zarówno na korcie ziemnym jak i twardej nawierzchni. Inteligentna, sprawna fizycznie. Uwielbia kończyć wymiany backhandem– uważa szkoleniowiec.", "Co zdaniem 16-letniej warszawianki jest potrzebne do osiągania sukcesów na arenie międzynarodowej?– Do tego konieczna jest m.in. stabilność finansowa, która umożliwi większy wybór turniejów, zapewni utworzenie profesjonalnego składu trenerskiego, a także pozwoli na właściwy trening, odnowę biologiczną, konsultacje i sparingi na szczeblu krajowym i zagranicznym. Ponadto potrzebne jest pełne zaangażowanie na treningu, mądre i rozsądne jego prowadzenie. Do budowania rankingów wymagane jest za to dużo cierpliwości i determinacji oraz odporność psychiczna i przygotowanie motoryczne – mówi Laura Koralnik, która pierwsze kroki na korcie stawiała będąc jeszcze małym dzieckiem.", "– Mieszkamy obok kortów i rodzice często je odwiedzali w weekendy. Gdy byłam mała, mama z tatą nie bardzo mieli mnie z kim zostawić w domu, więc gdy szli grać, zabierali mnie ze sobą. Można powiedzieć, że moja kariera zaczęła się w wieku niespełna 3 lat, od… budowania zamków z mączki na korcie. Ku radości kortowego, który musiał te zamki burzyć oraz ludzi wchodzących na kort, którzy niekiedy potykali się o te góry z mączki. Z czasem tata postanowił zapisać mnie do szkółki tenisowej i od tamtej pory, zamiast na „budownictwie”, skupiłam się na graniu. W 2009 roku rozpoczęłam treningi indywidualne – wspomina.", "Laura, jak wielu młodych tenisistów, podpatruje bardziej doświadczonych graczy. – Jednego wzoru nie mam, ale lubię oglądać Naomi Osakę i Amandę Anisimovą. Rogera Federera podziwiam za technikę gry, Rafaela Nadala za waleczność, Su-WeiHsieh za kreatywność, a bracia Bryanowie są dla mnie wzorem jak należy grać debla. Bardzo lubię też oglądać CoriGauff. Ona wprawdzie jest z mojego rocznika, ale gra bez kompleksów i już teraz i potrafi wygrywać ze starszymi rywalkami. Z zawodników, którzy dbają o dobry nastrój kibiców na trybunach i przed telewizorami lubię mecze Gaela Monfilsa i Nicka Kyrgiosa, których zagrania są niekiedy wręcz nieprawdopodobne – mówi.", "– Moim ulubionym Wielkim Szlemem jest Wimbledon, chociaż nigdy nie miałam okazji zagrać na nawierzchni trawiastej – dodaje Laura, która w wolnej chwili lubi też chwycić za książkę, co wśród młodzieży nie jest aż tak popularne. – Czytam wszystko, co mi wpadnie w ręce, bo wychodzę z założenia, że z każdej książki można się czegoś nauczyć i zastosować w życiu. Najchętniej, tak dla rozrywki, czytam kryminały, jednak ostatnio, głównie dzięki mojemu trenerowi, coraz częściej sięgam też po fantastykę. Moja ulubiona seria książek to „Chyłka” Remigiusza Mroza. Na mojej półce nie brakuje również biografii tenisistów i tenisistek, które najczęściej czytam w oryginale – wylicza zawodniczka.", "Jej zdaniem pogodzenie nauki z uprawianiem sportu wcale nie jest takie trudne. – Mnie się to udaje. Lubię się uczyć i łatwo mi to przychodzi. Noce są długie, a treningi zaczynają się dopiero o godzinie 10, więc mogę się wyspać (śmiech). Średnia moich ocen po I klasie liceum, to 5.65. Mam też ambitne plany, jeśli chodzi o dalszą naukę. Chciałabym pogodzić zawodnicze granie ze zdaniem matury z bardzo dobrym wynikiem – zapewnia. – A cele sportowe? Ten najbliższy, to osiągnięcie miejsca w pierwszej setce rankingu ITF juniorskiego. W przyszłości chciałabym też wygrać turniej Wielkiego Szlema i zdobyć medal na Igrzyskach Olimpijskich – kończy Laura Koralnik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Start Wisła Toruń: Kiedyś był monopol, dziś jest praca u podstaw", "date": "\n\t\t\t\t\t\t\t\t\t\t3 grudnia, 2020\t\t\t\t\t", "text": [": Tomasz Sikorski", "Klub został założony w 1950 roku i w jego skład wchodziły sekcje lekkoatletyczna, szachowa, piłki nożnej oraz siatkówki. Pięć lat później dołączył do nich tenis, a po kolejnym roku, niemal w samym centrum Torunia, na tzw. Jordankach, wybudowano sześć kortów tenisowych, do których z czasem dobudowano jeszcze dwa kolejne. – Lata świetności klubu przypadają na lata 1998-2008. Mieliśmy wtedy monopol na tę dyscyplinę sportu w naszym mieście. Jeśli ktoś chciał grać w tenisa, to tak czy inaczej musiał trafić do nas. W szczytowym okresie trenowało u nas 100 zawodników, z czego niemal połowa miała licencje – wspomina Michał Szwed.", "– Był taki rok, w którym aż dwunastu naszych reprezentantów zdobyło medale mistrzostw Polski. To najlepiej świadczy o ówczesnej sile klubu – dodaje wiceprezes. W 2010 roku, w miejscu gdzie były korty, powstało Centrum Kulturalno-Kongresowe. Wtedy też Start Wisła przeniosła się do nowego, pięknego obiektu Miejskiego Ośrodka Sportu i Rekreacji, z dziesięcioma kortami letnimi i 4-kortową halą z nawierzchnią pleksipave. – Z tego obiektu korzystają także inne, nowo powstałe kluby prowadzone przez naszych byłych zawodników. Konkurencja w mieście jest więc teraz znacznie większa niż w czasach, o których wspominałem – mówi Michał Szwed.", "Start Wisła i w ostatnich latach miała się jednak czym chwalić. – Sukcesy naszych zawodników to wynik doskonałej pracy kadry trenerskiej, a w szczególności Jarosława Adamkiewicza. Jego wychowankiem jest m.in. Jakub Kmita, który w 2001 roku wystąpił w juniorskim turnieju Roland Garros. Teraz ta dwójka razem pracuje w naszym klubie – dodaje wiceprezes. Wymieniając czołowych graczy klubu z Torunia nie można nie wspomnieć o Marzenie Sierackiej, obecnie Słojewskiej, która dwukrotnie wystąpiła w Wimbledonie, także w rywalizacji juniorów.", "– To jednak już bardziej odległe czasy, bo mówimy o połowie lat 70-tych. Ostatnimi czasy, bo jeszcze kilka lat temu, sporo medali młodzieżowych mistrzostw Polski zdobył dla naszego klubu Mikołaj Jędruszczak. Teraz to jednak bardziej celebryta niż tenisista, zwycięzca pierwszej polskiej edycji „Love Island”, występujący też w „Tańcu z gwiazdami” – twierdzi Michał Szwed. Być może za kilka lat do tego grona dołączy Antonina Snochowska. – To taki nasz diament, który za kilka lat może stać się prawdziwym brylantem. Oglądanie jej na korcie to czysta przyjemność – zapewnia wiceprezes.", "Antonina ma obecnie 10 lat i jest podopieczną Joanny Wenderlich. Nie tak dawno zajęła drugie miejsce w XVII Festiwalu Krasnali i Krasnalek w Piotrkowie Trybunalskim, będącym nieoficjalnymi mistrzostwami Polski do lat 10. Zawodniczka Startu Wisły do srebra wywalczonego w singlu dołożyła jeszcze brąz w deblu. Można zatem mieć nadzieję, że za kilka lat zobaczymy ją na korcie podczas turnieju Bella Cup, który jest prawdziwą wizytówką klubu z Torunia. – Za nami już 25 edycji tej imprezy. Uczestniczyło w nich wiele znanych i cenionych tenisistek – mówi Michał Szwed.", "Tegoroczna edycja, ze względu na pandemię została odwołana. – Wierzymy, że w przyszłym roku takich problemów już nie będzie. Co jeszcze organizujemy w naszym klubie? W każdym sezonie staramy się przeprowadzić 8-10 turniejów klasyfikacyjnych PZT oraz kilka imprez z cyklu Tenis 10. Do tego organizujemy obozy dla młodych graczy, bo w klubie trenuje ich obecnie ok. 30. Krótko mówiąc prowadzimy pracę u podstaw. Mamy gdzie to robić, bo władze miasta zbudowały dwie hale do gry w tenisa, za co wypada im tylko podziękować. Pod tym względem, na tle innych aglomeracji, na pewno się wyróżniamy – kończy Michał Szwed.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "AZS Poznań najlepszy w Drużynowych Mistrzostwach Polski w Bytomiu!", "date": "\n\t\t\t\t\t\t\t\t\t\t3 grudnia, 2020\t\t\t\t\t", "text": [": Tomasz Dobiecki", "Rywalizacja o złoto rozpoczęła się korzystnie dla ubiegłorocznych triumfatorów, bowiem Paweł Ciaś bez większych problemów ograł lidera AZS-u Macieja Rajskiego 6:3, 6:0. Później jednak dla zawodników z Ustronia zaczęły się przysłowiowe schody.", "Grzegorz Panfil, wychowanek miejscowego Górnika, przegrał w pojedynku drugich „rakiet” z Piotrem Matuszewskim (LOTOS PZT Team) 2:6, 6:7 (2-7).", "Kolejne punkty na koncie poznańskiej ekipy zapisali Yann Wójcik po wygranej z Jaroslavem Pospisilem 7:6 (8-6), 6:3 oraz Dominik Nazaruk pokonując doświadczonego Mateusza Kowalczyka 6:3, 6:2. W tej sytuacji jedyną szansą na odwrócenie losów finału przez zawodników z Ustronia było wygranie obydwu debli bez straty seta i wysokim stosunku gemów.", "– To było bardzo trudne zadanie, choć może nie całkowicie niemożliwe. Ale niestety nie udało się tym razem. Zostaje duży niedosyt, tym bardziej, że we wcześniej meczach szło nam tu bardzo dobrze. Zdecydowanie lepiej byłoby wyjść do debli przy stanie 2:2 po singlach, ale dzisiaj AZS był w nich lepszy od nas. Szkoda, bo liczyliśmy na obronę tytułu, solidnie się do turnieju przygotowywaliśmy. Zostaje nam tylko pogratulować rywalom sukcesu –  powiedział Grzegorz Panfil, który w deblu z Ciasiem pokonał Rajskiego i Nazaruka 6:4, 6:1.", "Jednak kluczowy okazał się równolegle rozgrywany mecz, w którym Matuszewski i Wójcik wygrali z Kowalczykiem i Pospisilem 7:6 (7-3), 6:0, zdobywając tym czwarty punkt, chociaż Poznań świętować mistrzostwo mógł już po zdobyciu pierwszego seta.", "– Dla naszego klubu złoty medal to bardzo duży sukces, to jest rewelacyjny wynik. Kluczem do końcowego zwycięstwa był przede wszystkim mocny i podkreślę słowo wyrównany zespół – powiedział zadowolony Jacek Muzolf, szef sekcji tenisowej AS Poznań. Ekipę ze stolicy Wielkopolski w roli kapitana prowadził Maciej Lorenz.", "W spotkaniu o brązowy medal nie było większych emocji, bo zawodnicy KS Górnik Bytom nie dali większych szans na rozwinięcie skrzydeł ekipie Fundacji Szczeciński Klub Promasters i oddali jej tylko jednego seta. Losy brązowego medalu rozstrzygnęli na swoją korzyść już po czterech pojedynkach singlowych, ustalając wynik na 4:0.", "Najbardziej wyrównany był mecz pierwszych rakiet, w którym David Poljak okazał się lepszy od Piotra Galusa 4:6, 6:3, 10-7. Jednocześnie Wojciech Marek ograł Krzysztofa Wetoszkę 6:3, 6:1. Pozostałe punkty dla gospodarzy DMP zdobyli Karol Krawczyński po wygranej z Mateuszem Kułakowskim 6:4, 6:4 oraz Martyn Pawelski pokonując Kacpra Lalka 6:1, 6:3.", "6 grudnia część z tenisistów uczestniczących w bytomskich mistrzostwach weźmie udział w zgrupowaniu narodowej reprezentacji grającej w Pucharze Davisa, prowadzonym przez jej kapitana Mariusza Fyrstenberga. W Zielonej Górze pojawić się mają m.in. zawodnicy WKS Grunwald –  Szymon Walków, Jasza Szajrych (obaj LOTOS PZT Team), Karol Drzewiecki czy z Górnika Bytom – Martyn Pawelski. Dołączą do nich m.in. Jan Zieliński i Daniel Michalski (obaj LOTOS PZT Team).", "Wyniki Drużynowych Mistrzostw Polski Mężczyzn w Tenisie (Bytom):", "finał –", "AZS Poznań – UKS Beskidy Ustroń 4:2", "gra pojedyncza –", "Maciej Rajski – Paweł Ciaś   3:6, 0:6", "Piotr Matuszewski – Grzegorz Panfil                        6:2, 7:6 (7-2)", "Yann Wójcik – Jaroslav Pospisil       7:6 (8-6), 6:3", "Dominik Nazaruk – Mateusz Kowalczyk      6:3, 6:2", "gra podwójna –", "Nazaruk/Rajski –  Ciaś/Panfil            4:6, 1:6", "Matuszewski/Wójcik –  Kowalczyk/Pospisil  7:6 (7-3), 6:0", "mecz o trzecie miejsce –", "KS Górnik Bytom 1 – Fundacja Szczeciński Klub Promasters 4:0", "gra pojedyncza –", "David Poljak – Piotr Galus     4:6, 6:3, 10-7", "Wojciech Marek – Krzysztof Wetoszka        6:3, 6:1", "Karol Krawczyński –  Mateusz Kułakowski  6:4, 6:4", "Martyn Pawelski –  Kacper Lalek     6:1, 6:3", "Końcowa kolejność Drużynowych Mistrzostw Polski Mężczyzn w Bytomiu:", "1. AZS Poznań", "2. UKS Beskidy Ustroń", "3. KS Górnik Bytom", "4. Fundacja Szczeciński Klub Promasters", "5. (ex aequo) WKS Grunwald Poznań i BKT Advantage Bielsko Biała", "7. (ex aequo) KS Górnik Bytom 2 i Park Tenisowy Olimpia Poznań", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Daniel Michalski: ambitny 20-latek", "date": "\n\t\t\t\t\t\t\t\t\t\t24 listopada, 2020\t\t\t\t\t", "text": [": Tomasz Dobiecki", "Sam udział w finałach nie mógł  jednak zadowolić tego ogromnie ambitnego i pracowitego zawodnika. Na pewno zrobi wszystko, żeby w przyszłym sezonie, poprawić swoje statystyki pod względem liczby wygranych turniejów.", "Obecny sezon, 20-letni zawodnik LOTOS PZT Team rozpoczął w lutym w tureckiej Antalyi od bardzo efektownego deblowego zwycięstw w turnieju ITF 15, grając tam w parze z Czechem Michaelem Vrbenskym. Poszedł za ciosem i zaraz po występach w Turcji osiągnął trzecią rundę halowego challengera ATP w Bergamo (z pulą nagród 46 600 euro). Niestety, przed pierwszą falą pandemii kontuzja zmusiła go do przerwania dobrej passy i pozbawiła go szansy występu w reprezentacji w meczu z Hongkongiem. Jego przymusowa przerwa w zagranicznych startach trwała do wznowienia międzynarodowego Touru w drugiej połowie sierpnia.", "– Jak wszyscy, mogłem na wiosnę tylko trenować, wzmacniać się kondycyjnie i czekać na rozwój sytuacji. Taką sama sytuację mieli tenisiści w większości krajów. Ale my mieliśmy szczęście, że w czerwcu Polski Związek Tenisowy uruchomił cykl turniejów dla nas, więc", "startowała w nich cała krajowa czołówka. Mogliśmy rywalizować o punkty, ale i pieniądze, które po trzymiesięcznej przerwie każdemu się przydały. Dzięki startom w LOTOS PZT Polish Tour rozegrałem w lecie bardzo wiele meczów, w singlu i deblu – uważa Michalski.", "Daniel zdecydowanie pokazał się z bardzo dobrej strony już na otwarcie cyklu na kortach Gdańskiej Akademii Tenisowej, gdzie dopiero w finale musiał uznać wyższość Kacpra Żuka (LOTOS PZT Team). Prosto z Trójmiasta udał się do Szczecina, gdzie w ćwierćfinale zatrzymał go Paweł Ciaś.", "Korty Olimpijskiego Klubu we Wrocławiu były kolejnym przystankiem “narodowego Touru”. Tam Michalski ponownie dotarł do finału, ale tym razem lepszy od niego okazał się Kamil Majchrzak (LOTOS PZT Team), wracający do gry po półrocznej przerwie spowodowanej kontuzją. W deblu po raz trzeci w tym cyklu na jego drodze i Wojciecha Marka (LOTOS PZT Team) stanęli świetnie dysponowani Kacper Żuk i Szymon Walków (LOTOS PZT Team), zwycięzcy z Gdańska i Szczecina.", "Bardzo udane dla Daniela były 94. Narodowe Mistrzostwa Polski, bowiem w Bytomiu zrewanżował się Majchrzakowi w półfinale, a w pojedynku o złoty medal w dwóch wyrównanych tie-breakach stoczył zacięty bój, ale tytuł przypadł Żukowi. Po Bytomiu Kamil nie został mu jednak dłużny, bo zaraz po Bytomiu okazał się znowu lepszy w finale turnieju LOTOS PZT Polish Tour w Kozerkach.", "– Po tym turnieju zrobiłem sobie trochę dłuższą przerwę na zaleczenie drobnego urazu i odpoczynek, no i opłaciło się. W drugiej połowie sierpnia wróciłem do cyklu silniejszy i odniosłem dwa kolejne zwycięstwa w Bydgoszczy i Poznaniu, na kortach Olimpii. Zaraz potem na poznańskim AZS-ie wystartowałem w turnieju Talex Open, ale nie udało mi się w", "pierwszej rundzie pokonać Holendra Gijsa Brouwera – wspomina zawodnik LOTOS PZT Team.", "W poznańskim turnieju ITF 25, zamykającym krajowy Tour, był w ćwierćfinale debla. W październiku startował w tunezyjskim Monastyrze, gdzie w trzecim kolejnym występie dotarł do finału (wszystkie trzy ITF 15), a w deblu odniósł zwycięstwo w parze z Włochem Marco Bortolottim. Daniel nie zakończył jeszcze sezonu. Na dwóch turniejach w stolicy Egiptu – Kairze na pewno będzie próbować zamknąć sezon kolejnym swoim turniejowym zwycięstwem.", "DANIEL MICHALSKI", "ur. 11 stycznia 2000 r.", "zarobki –  28 640 dol.", "praworęczny, oburęczny bekhend", "miejsca w rankingu ATP", "singiel – 431. (najwyższe – 421.)", "debel – 523. (najwyższe – 513.)", "zwycięstwa w turniejach ITF:", "singiel – 2", "debel – 3", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szymon Kielan: Tenis zawsze na pierwszym miejscu", "date": "\n\t\t\t\t\t\t\t\t\t\t24 listopada, 2020\t\t\t\t\t", "text": [": Tomasz Sikorski", "Wszystko zaczęło się trochę przypadkowo. – Pewnego razu, wraz z rodzicami, oglądałem w telewizji mecz tenisowy, który bardzo przypadł mi do gustu. Miałem wówczas sześć lat, ale już wtedy stwierdziłem, że chciałbym spróbować swoich sił w tym sporcie. Mama z tatą uznali, że skoro sam wychodzę z inicjatywą, to nie będą robili mi żadnych przeszkód. Zaprowadzili mnie więc do klubu i tak już zostało. Kto grał w tamtym meczu oglądanym przeze mnie w telewizji? Niestety, tego już nie pamiętam – wspomina Szymon Kielan. Obserwując go dzisiaj na korcie od razu rzucają się w oczy jego doskonałe warunki fizyczne.", "– Mam 197 cm i na szczęście… już nie rosnę. Wiem, że w tenisie wzrost robi różnicę, ale tylko do pewnego momentu. Powyżej 190 cm serwis już dużo lepszy nie będzie, a poruszanie się na korcie staje się coraz trudniejsze. Dlatego cieszę się, że wyższy już raczej nie będę – mówi młody tenisista, który zapytany o tenisowy wzór nie potrafi wskazać jednego, konkretnego zawodnika. – Staram się skupić na własnej grze, stworzyć swój własny styl, choć wiadomo, że przy każdym uderzeniu należy spełnić określone kryteria techniczne – mówi. – Jeśli miałbym wskazać zawodnika, którego najbardziej lubię oglądać na korcie, to byłby to chyba Daniił Miedwiediew – dodaje.", "Nad sportowym rozwojem Szymona od początku pieczę sprawuje jego ojciec, Dariusz Kielan. Były momenty, w których próbowaliśmy coś zmienić. Mieliśmy różne pomysły, ale zawsze wychodziło na to, że największe sukcesy osiągam grając i trenując pod okiem taty – mówi. Jednym z pomysłów na kolejny krok w tenisowej karierze reprezentanta klubu z Pabianic jest ewentualny wyjazd do Stanów Zjednoczonych. – To jedna z furtek, której nie chcę sobie zamykać. Różnie w życiu się przecież układa. Dodatkowym plusem takiego kroku byłaby możliwość skończenia jednej z tamtejszych szkół – uważa młody tenisistka.", "Póki co jednak Szymon uczy się w Łodzi, w Liceum Ogólnokształcącym Marcina Gortata. – To szkoła, która idzie sportowcom na rękę. Nauczyciele wiedza czym się zajmuję i przymykają oko na moje liczne wyjazdy na turnieje, a co za tym idzie na nieobecności na lekcjach. Nie ma też problemów z przekładaniem egzaminów – zapewnia zawodnik, który może też liczyć na wsparcie swojego klubu. – Mam tam wszystko, co jest mi potrzebne. Jest hala i korty, z którym mogę korzystać kiedy tylko chcę i ile tylko chcę – dodaje Szymon Kielan, który w tym roku zdobył dwa medale podczas mistrzostw Polski juniorów.", "– W mikście, wraz z Laurą Duhl z Bielska-Białej, sięgnęliśmy po złoto. W deblu natomiast, grając w parze z Jaszą Szajrychem z Poznania, wywalczyliśmy brąz. Apetyty były większe, bo celowaliśmy w tytuł. Nie wszystko ułożyło się jednak po naszej myśli. Debel jest zresztą specyficzny. W półfinałowym pojedynku o wszystkim decydował super tie break, który w pewnym sensie jest loterią – wspomina tenisista. On, mimo młodego wieku, medali mistrzostw Polski ma już zresztą bardzo dużo. – Które cenię sobie najbardziej? Chyba dwa złote wywalczone w rywalizacji do lat 16 oraz jeden do lat 18. Po ten drugi sięgnąłem w hali – mówi.", "W tym roku nie wszystkie plany udało się jednak zrealizować. – Chciałem wystąpić w juniorskim French Open, ale ostanie turnieje trochę mi nie wyszły. Inna sprawa, że mączka nie jest moją ulubioną nawierzchnią. Lepiej czuję się na tej typu hard, która zdecydowanie bardziej odpowiada moimi warunkom fizycznym. Plany były zresztą takie, aby pojechać na kilka turniejów wielkoszlemowych, ale przez epidemię trzeba je było zweryfikować – zdradza Szymon Kielan, dla którego tenis od dawna jest już priorytetem. – On zawsze jest na pierwszym miejscu. Zaraz za nim jest szkoła, a dopiero później ewentualne rozrywki – kończy zawodnik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Fręch: Będę walczyć o TOP 100", "date": "\n\t\t\t\t\t\t\t\t\t\t25 listopada, 2020\t\t\t\t\t", "text": ["Tomasz Dobiecki", "– Podczas pierwszej fali pandemii starałam się cały czas regularnie ćwiczyć i dbać o formę. Oczywiście na tyle, na ile pozwalały mi warunki. To był trudny czas, tym bardziej, że nie było wiadomo jak długo ta przerwa potrwa. Najgorsze były ciągłe przesunięcia restartu sezonu międzynarodowego, bo to utrudniało przygotowanie się właściwe do powrotu na korty. Bywały też problemy z motywacją, ale na szczęście pojawiły się turnieje LOTOS PZT Polish Tour i Narodowe Mistrzostwa Polski, więc były konkretne cele. Ten cykl to był świetny pomysł, bo wszyscy tego potrzebowaliśmy po długim czasie braku turniejów. To było ważne wejście w rywalizację i spowodowało wzrost motywacji po długim okresie samych treningów. Dzięki zagranym meczom o stawkę było mi dużo łatwiej rozpocząć starty na poziomie WTA Tour – uważa Fręch.", "Przed powrotem do międzynarodowej rywalizacji Magda wystąpiła w trzech imprezach zaliczanych do LOTOS PZT Polish Tour 2020, cyklu dziewięciu imprez dla krajowej czołówki. Jego otwarcie w połowie czerwca na kortach Gdańskiej Akademii Tenisowej nie było dla niej zbyt szczęśliwe, bowiem odpadła w w ćwierćfinale singla, pokonana przez Weronikę Falkowską (LOTOS PZT Team). Ale za to triumfowała w deblu z Anastazją Szoszyną (LOTOS PZT Team).", "Zrezygnowała z występu w Szczecinie, ale wróciła do rywalizacji na obiekcie Olimpijski Club we Wrocławiu. Tam odniosła podwójne zwycięstwo, pokonując w finale Martynę Kubkę (LOTOS PZT Team), a następnie razem z nią w grze podwójnej. W połowie lipca potwierdziła wysoką formę i wielkim stylu zdobyła złoty medal w 94. Narodowych Mistrzostwach Polski, nie tracąc w pięciu meczach seta. Na kortach Górnika Bytom, razem z Kubką, dotarła też do finału debla, ale w nim zostały pokonane przez Paulę Kanię-Choduń i Szoszynę.", "Zaraz po wznowieniu międzynarodowej rywalizacji ruszyła za granicę i ambitnie walczyła w eliminacjach imprez WTA Tour. Przeszła je z sukcesem w Pradze (pula nagród 220 tys. dol.), gdzie osiągnęła pierwszy w karierze ćwierćfinał, a w nim przegrała z drugą na świecie Rumunką Simoną Halep. Wcześniej, w głównej drabince, wyeliminowała Rumunkę Elenę-Gabrielę Ruse i doświadczoną Holenderkę Arantxę Rus.", "Kolejny dobry rezultat odnotowała we wrześniu, dochodząc do półfinału turnieju ITF we francuskim Saint-Malo (pula nagród 60 tys. dol.). A w grze podwójnej, ze Szwajcarką Viktoriją Golubic, były w finale, a w nim zostały pokonane przez Paulę Kanię-Choduń i Katarzynę Piter.", "Miesiąc później osiągnęła kolejny półfinał w jeszcze większej imprezie ITF w amerykańskim Macon (pula nagród 80 tys. dol.), a także triumfowała w deblu z Katarzyną Kawą. Na początku listopada Polki powtórzyły ten wynik w turnieju z tego cyklu w Charleston (pula nagród 100 tys. dol.).", "– Pomimo trudności, które każdego opadły w tym roku, ten sezon nie był dla mnie taki zły. Zdobyłam bardzo dużo punktów, które od marca przyszłego roku zaprocentują. Przede wszystkim zagrałam pierwszy w karierze ćwierćfinał w turnieju WTA Tour. No i po dwóch latach przerwy zdobyłam w deblu dwa tytuły w dużych ITF-ach w parze z Kasią Kawą. Są więc powody do zadowolenia. Aktualnie jestem na Florydzie, jestem w trakcie okresu przygotowawczego do nowego sezonu. Wstępne plany to przygotowanie do startu w eliminacjach do Australian Open, a kolejne jeszcze nie są sprecyzowane, ponieważ wciąż nie ma gotowego kalendarza WTA na przyszły rok. Także cały czas trenuję, żeby być gotową na styczeń – powiedziała Fręch.", "W styczniu tego roku zawodniczka LOTOS PZT Team odniosła piąte w karierze zwycięstwo singlowe w cyklu ITF, wygrywając turniej w Canberrze (pula nagród 25 tys. dol.). Dwa tygodnie później była w ćwierćfinale większej imprezy z tego cyklu we francuskim Andrezieux-Boutheon (pula nagród 60 tys. dol.). Wystartowała w eliminacjach dwóch  wielkoszlemowych turniejów – Australian Open i Roland Garros, ale przegrywała w nich w pierwszych meczach.", "MAGDALENA FRĘCH", "ur. 15 grudnia 1997 r.", "zarobki – 478 429 dol.", "miejsca w rankingu WTA", "singiel – 156 (najwyższe – 115.)", "debel – 262 (najwyższe – 209.)", "zwycięstwa w turniejach ITF", "singiel – 4", "debel – 4", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Maks Kaśnikowski: 17-letni debiutant w Pucharze Davisa", "date": "\n\t\t\t\t\t\t\t\t\t\t1 grudnia, 2020\t\t\t\t\t", "text": [": Tomasz Dobiecki", "W lipcu, w drugiej rundzie 94. Narodowych Mistrzostw Polsk wyeliminował najwyżej rozstawionego w drabince Huberta Hurkacza, który wówczas był 28. na świecie.", "– Tak, to zabawne, ale mogę powiedzieć, ze mam dodatni bilans meczów Hubertem. To był niesamowity dzień, jaki rzadko się zdarza. Po prostu na korcie wychodziło mi wszystko, zagrałem najlepszy mecz w życiu i udało mi się pokonać Huberta. To na pewno największe zwycięstwo w mojej dotychczasowej karierze i długo będę je pamiętał. W kolejnej rundzie przegrałem z Piotrem Gryńkowskim, chociaż w pewny momencie prowadziłem z nim z przewagą przełamania, ale nie wykorzystałem tego. Piotrek zagrał świetnie, ale na pewno ta porażka zostawiła duży niedosyt i bardzo chciałbym mu się zrewanżować za nią – wspomina jeden z najmłodszych zawodników w LOTOS PZT Team.", "W styczniu tego roku osiągnął dwa finały singlowe w juniorskich turniejach w szwedzkiej Brommie i na Ukrainie. Pod koniec lutego dotarł jeszcze do półfinału podobnej imprezy w Kazaniu, skąd udał się do Kalisza na mecz Pucharu Davisa.", "– Powołanie do reprezentacji to było naprawdę niesamowite i bardzo duże wydarzenie dla mnie. No i to, że mogłem wyjść na kort i zagrać mecz. Wspaniale było poczuć się częścią tej drużyny obok Jerzego Janowicza, Kacpra Żuka, Janka Zielińskiego i Szymona Walkowa. Dotychczas nie miałem z nimi styczności, no poza Jurkiem, z którym wcześniej trenowałem. Poza nim wszyscy debiutowaliśmy w reprezentacji i to było niesamowite przeżycie i dało mi niesamowitych skrzydeł. Szkoda, że zaraz po tym była kilkumiesięczna przerwa spowodowana pandemią – uważa Kaśnikowski.", "W Kalisz Arenie rywalizacja – z powodu koronawirusa – toczyła się bez udziału publiczności Maks wyszedł na kort w czwartym pojedynku i okazał się w nim lepszy od bardziej doświadczonego Wai Yu Kaia. Zdobył czwarty punkt w spotkaniu z Hongkongiem, ustalając wynik na 4:0. Po udanym debiucie musiał czekać ponad trzy miesiące na możliwość gry na punkty.", "– Ta przerwa nie była dla nikogo łatwa, ale starałem się wzmocnić i przygotować do kolejnych startów. Robiłem to bez większego ciśnienia, bo też nie było szansy na szybki powrót juniorskich turniejów, w których jeszcze startuję. Dzięki turniejom LOTOS PZT Team mogłem natomiast zagrać sporo meczów ze starszymi i bardziej doświadczonymi zawodnikami ze ścisłej krajowej czołówki. Chwilami nawet całkiem nieźle mi szło. Przekonałem się, że u juniorów czasem wystarczy do wygrania meczu przebijać piłkę i się nie mylić. Wśród zawodowców trzeba jednak grać o wiele agresywniej. Przede wszystkim trzeba samemu prowadzić grę, a nie czekać na to, co zrobi rywal. To są rzeczy, nad którymi coraz więcej pracuję razem z moim trenerem Mario Trnovskym – uważa Kaśnikowski, który trenuje na co dzień w MTWAkademy.", "W tegorocznym LOTOS PZT Polish Tour Maks wystąpił już na otwarcie w Gdańsku, dzięki „dzikiej karcie”. W Bytomiu, po wyeliminowaniu Hurkacza, odpadł w ćwierćfinale 94. NMP. I był to jego najlepszy wynik singlowy w tym cyklu. Natomiast w deblu dwukrotnie udało mu się wystąpić w finałach – w Kozerkach z Dominikiem Nazarukiem oraz w Bydgoszczy z Mikołajem Lorensem (LOTOS PZT Team). W lecie zdobył jeszcze złoty medal Mistrzostw Polski do lat 18 w grze pojedynczej.", "Pod koniec sierpnia zadebiutował w międzynarodowym Tourze, również dzięki „dzikiej karcie”, w turnieju ITF 25 Talex Open. W pierwszej rundzie przegrał jednak w trzech zaciętych setach z Holendrem Jelle Selsem.", "– Dopiero we wrześniu zagrałem w międzynarodowym turnieju juniorskim, no i doszedłem w nim do półfinału w Bytomiu. Natomiast w październiku udało mi się zrealizować jeden z najważniejszych celów i wystąpiłem w Wielkim Szlemie. Mój start w Roland Garros nie był zbyt udany, ale wierzę, że kolejne będą już lepsze. Bardzo chciałbym w przyszłym roku wystąpić we wszystkich wielkoszlemowych turniejach. Zobaczymy co z tych planów uda się zrealizować, bo też tak naprawdę nie wiadomo, jak przy koronawirusie będzie wyglądał przyszłoroczny sezon. Ale jestem dobrej myśli – podkreśla Kaśnikowski.", "MAKS KAŚNIKOWSKi", "ur. 6 lipca 2003 r.", "zarobki – 260 dol.", "miejsca w rankingu ITF Juniors", "singiel – 42 (najwyższe – 41)", "debel – 322 (najwyższe – 241)", "zwycięstwa w turniejach ITF Juniors:", "singiel – 2", "debel – 4", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mostostal Zabrze: Kiedyś grał tam Federer…", "date": "\n\t\t\t\t\t\t\t\t\t\t26 listopada, 2020\t\t\t\t\t", "text": [": Tomasz Sikorski", "– Od lat 90-tych organizujemy liczne turnieje rangi krajowej jak i międzynarodowej. Pewnie mało kto wie, że w 1997 roku do Zabrza przyjechał zawodnik, o którym jakiś czas później usłyszał cały sportowy świat, czyli Roger Federer. Z tego co wiem był to jedyny jego występ w naszym kraju. Możemy się zatem chwalić, że gościliśmy jednego z najwybitniejszych tenisistów w historii tej dyscypliny sportu – dodaje.", "Szwajcar nie był jednak jedynym graczem z topu, który grał na kortach KS Mostostal. – W imprezach przez nas organizowanych wystąpili także m.in. Wiktoria Azarenka, Swietłana Kuzniecowa, Łukasz Kubot czy też siostry Agnieszka i Urszula Radwańskie – wspomina Alojzy Mierzwa. KS Mostostal to jednak przede wszystkim szkolenie dzieci i młodzieży. – Ta praca przynosi efekty, ponieważ wielokrotnie zdobywaliśmy drużynowe mistrzostwo Polski w kategoriach młodzieżowych. Podczas finałów Ogólnopolskiej Olimpiady Młodzieży w roku 2003 nasz klub w klasyfikacji ogólnej zajął piąte miejsce. W tym roku nasza drużyna skrzatek zajęła drugie miejsce w drużynowych mistrzostwach kraju – wylicza dyrektor klubu.", "Liderką tego zespołu była Maja Pawelska, która jest jedną z najzdolniejszych tenisistek w swojej kategorii wiekowej. Tylko w tym roku, wraz z Oliwią Kuszel, wygrała finał debla na turnieju Tenis Europe U12 czy też dotarła do finału silnie obsadzonego turnieju w Ostrawie. Maja, wraz z reprezentacją Polski, zdobyła również brązowy medal na mistrzostwach Europy U-12. We wspomnianej drużynie skrzatek, prowadzonej przez Adama Przybyszewskiego, grały również Zosia Biełus, Anna Nowicka, Maja Wróbel oraz Magdalena Lisik. Ta ostatnia jest mistrzynią Śląska do lat 14.", "Wśród młodych tenisistów na pewno wyróżnia się Martyn Pawelski, brązowy medalista tegorocznych halowych mistrzostw Polski do lat 18. Ten niespełna 16-letni zawodnik był również jednym z odkryć mistrzostw kraju seniorów, a także doskonale spisał się podczas tegorocznej edycji międzynarodowego turnieju ITF rangi 4. Grand Prix Wojciecha Fibaka, gdzie znalazł pogromcę dopiero w finale. Jak zatem widać utalentowanej młodzieży w klubie nie brakuje.", "Organizacja imprez oraz szkolenie to bez wątpienia sprawy priorytetowe w Zabrze. – To drugie jest możliwe dzięki kadrze trenerskiej, która dobrze wywiązuje się ze swojej roli. Stawiamy sobie jednak także cele organizacyjne. Po zdemontowaniu hali pneumatycznej pozostały cztery korty o twardej nawierzchni, które mamy zamiar przykryć lekka konstrukcją. Oczywiście jest to uzależnione od finansów. Chcemy jednak tę inwestycję zrealizować możliwie jak najszybciej – kończy Alojzy Mierzwa.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wojciech Marek: po maturze szybko wrócił na kort", "date": "\n\t\t\t\t\t\t\t\t\t\t27 listopada, 2020\t\t\t\t\t", "text": [": Tomasz Dobiecki", "W lutym w większym turnieju ITF w brytyjskim Barnstaple (pula nagród 25 tys. dol.) osiągnął z Niemcem Kai Lemstrą półfinał, przegrywając z Kacprem Żukiem i Janem Zielińskim (obaj LOTOS PZT Team). Przed pierwszą falą pandemii i zamknięciem międzynarodowych rozgrywek zdążył jeszcze zagrać w ćwierćfinale singla w imprezie tej samej rangi w Glasgow.", "– Przerwa na wiosnę nie była taka zła w mojej sytuacji, bo w czerwcu zdawałem maturę. Było więc trochę więcej czasu na przygotowanie się do egzaminów. Mogłem spokojnie wyłączyć się tuż przed na 2-3 tygodnie i poświęcić ten czas tylko i wyłącznie na naukę. A właściwie zaraz po maturze była okazja wrócić szybko do tenisa, dzięki turniejom LOTOS PZT Polish Tour organizowanym w kraju przez Polski Związek Tenisowy. Może nie osiągałem w nich rewelacyjnych wyników, ale miałem okazję zagrać sporo meczów na punkty, a to było fajne i pomogło mi wejść szybko w międzynarodowy Tour po jego odmrożeniu – uważa Marek.", "Po ponad trzymiesięcznej przerwie, spowodowanej obowiązkową kwarantanną i maturą, wystartował na kortach Gdańskiej Akademii Tenisowej w imprezie otwierającej LOTOS PZT Polish Tour 2020. Tam wyeliminował go w ćwierćfinale Daniel Michalski (LOTOS PZT Team). Po słabszym występie w Szczecinie, znowu był w 1/4 finału we Wrocławiu, gdzie pokonał go Kamil Majchrzak (LOTOS PZT Team), późniejszy triumfator tego turnieju.", "W tych trzech pierwszych imprezach „narodowego Touru” Marek w parze z Michalskim osiągał półfinał debla, ulegając za każdym razem Szymonowi Walkowowi i Kacprowi Żukowi. Również w lipcowych 94. Narodowych Mistrzostwach Polski Wojtek nie znalazł sposobu na ten duet, przegrywając tym razem rundę wcześniej, grając w parze z klubowym kolegą – Mikołajem Lorensem (LOTOS PZT Team). W singlu także nie dotarł do strefy medalowej przegrywając z Majchrzakiem w ćwierćfinale.", "To co nie udało się w Bytomiu, udało się na kortach poznańskiego AZS-u. Podczas Młodzieżowych Mistrzostw Polski do lat 23 sięgnął po dwa brązowe medale w singlu i z Mikołajem w deblu. Pod koniec miesiąca wrócili na te same korty i sprawili ogromną sensację. Grając z „dziką kartą” osiągnęli po raz pierwszy w karierze finał turnieju ITF z pulą nagród 25 tys. dol., zamykający tegoroczny LOTOS PZT Polish Tour. W decydującym meczu lepsi okazali się Zieliński i Żuk. W singlu Marek zdobył też punkty do ranking ATP przechodząc do drugiej rundy.", "– No tak nie miałem szczęścia do meczów z Kacprem w tym roku. Często na niego trafiałem i zawsze ze mną wygrywał, ale cieszę się z możliwości gry przeciw takiemu zawodnikowi. On jest bardziej doświadczony i wyżej w rankingu, a zawsze można wiele wynieść z takich spotkań. Zresztą od kilku miesięcy trenujemy razem, więc częściej mam okazję do kontaktu z nim i poprawiania swojej gry – powiedział zawodnik LOTOS PZT Team.", "Na początku września Wojtek mógł się cieszyć z półfinału w singlu i kolejnego finału w turnieju ITF 15 w ukraińskim Nowomoskowsku, a tydzień później z półfinału gry podwójnej w imprezie tej samej rangi w hiszpańskiej Melilli (w obydwu startach jego partnerem był Ukrainiec Eric Vanshelboim).", "W październiku wybrał się do Tunezji, a jego najlepszym wynikiem w dwóch występach w turniejach ITF 15 w Monastyrze był finał gry pojedynczej.", "– No jest niedosyt, nawet spory, bo dużo dobrych wyników było w tym sezonie i to kilka finałów. Ale brakło tytułu, nawet w jednym deblowym finale miałem meczbola, ale nie wyszło. Ale ogólnie było w miarę dobrze, też ten rok był specyficzny, bo i długa przerwa związana z pandemią, ale i moja matura. Ale już w przyszłym w pełni będę mógł się poświęcić tenisowi i wierze, że uda mi się osiągać jeszcze lepsze wyniki – tłumaczy Marek", "Do nowego sezonu przygotowuje się w Zakopanym, razem z Hubertem Hurkaczem i Kacprem Żukiem. Wierzymy, że wkrótce osiągnie też ich pozycje w rankingu ATP.", "– No tak, silną ekipą trenujemy w górach. To bardzo motywujący i owocny czas. Tym bardziej, że nie tylko zdobywamy szczyty czy biegamy, ale robimy wszystko, na co zwykle nie ma aż tyle czasu pomiędzy turniejami w trakcie sezonu. Pracujemy nad techniką poruszania, na siłowni, wzmacnianie ciała, interwały i wiele innych rzeczy pomagających wzmocnić się i odpowiednio przygotować do nowego sezonu. Na razie nie ma jeszcze kalendarzy ATP i ITF, wiec trudno planować jakieś pierwsze starty  przyszłym roku. Ale na pewno zacznę od gry w turniejach ITF 15, może czasem 25-tkach żeby zbudować jak najwyższy ranking. Jeśli pod koniec sezonu uda mi się znaleźć w okolicach 350. miejsca, to będzie dobrze – uważa zawodnik LOTOS PZT Team.", "WOJCIECH MAREK", "ur. 27 maja 2001 r.", "praworęczny, oburęczny bekhend", "zarobki – 30 268 dol.", "miejsca w rankingu ATP", "singiel – 656 (najwyższe – 654)", "debel – 833 (najwyższe – 816)", "zwycięstwa w turniejach ITF:", "singiel – 0", "debel – 0", "Fot. Facebook Wojtek Marek", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Advantage Bielsko Biała: Nowa inwestycje i ambitne plany", "date": "\n\t\t\t\t\t\t\t\t\t\t19 listopada, 2020\t\t\t\t\t", "text": ["W maju klub oddał do dyspozycji dwa nowe korty o nawierzchni ceglanej i aktualnie dysponuje sześcioma takimi kortami, co w przyszłości pozwoli organizować poważniejsze zawody typu mistrzostwa Polski czy turnieje międzynarodowe: Tennis Europe, ITF Juniors, a także turnieje zawodowe: ITF Womens czy ITF Mens.", "– We wrześniu rozpoczęliśmy poważną inwestycję w postaci budowy hali tenisowej z zapleczem. Aktualnie dysponujemy czterema kortami krytymi o nawierzchni typu dywan i dwoma kortami do mini tenisa w hali. Klub celowo budował korty dywanowe, ponieważ są one przyjazne dla zdrowia. Dla większości grających tenisistów rekreacyjnie czy też na poziomie ogólnopolskim nie jest to przeszkodą. Niemniej jednak, nasi najlepsi zawodnicy, tacy jak Maja Chwalińska, Kuba Jędrzejczak, Mikołaj Migdalski, a także pozostali profesjonalni zawodnicy potrzebują gry na nawierzchni hard. Dlatego też nowa inwestycja będzie służyć zwłaszcza im – mówi wiceprezes Piotr Szczypka.", "– W nowej hali znajdzie się nie tylko kort typu hard, ale także sala fitness i siłownia do zajęć ogólnorozwojowych, gabinet masażu, rehabilitacji i odnowy biologicznej, biuro podróży oraz zostanie powiększona restauracja. Na pierwszym piętrze powstaną pokoje gościnne. Coraz więcej tenisistów przyjezdnych korzysta z naszej akademii, dlatego też zdecydowaliśmy się dobudować nowe pokoje hotelowe – dodaje.", "Klub ma też bardzo ambitne plany na przyszły rok. – W 2021 będziemy chcieli zorganizować po raz pierwszy w Bielsku-Białej turnieje międzynarodowe. W naszej Akademii trenują m.in. wspomniani już Mikołaj Migdalski i Jakub Jędrzejczak, od dłuższego już czasu zaliczający się do ścisłej czołówki europejskiej w kategorii do lat 14. Są też tacy, jak choćby Kuba Tomasiak, którzy do tej czołówki pukają. Jest też wreszcie całe grono zawodników, którzy rozpoczynają starty w tego typu turniejach. Z tego też względu mamy w planach organizację turnieju Tennis Europe do lat 14 lub 16 oraz jednej imprezy juniorskiej ITF J4 lub ITF J5 – kończy wiceprezes Szczypka.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette wygrywa prestiżowy plebiscyt na zagranie roku", "date": "\n\t\t\t\t\t\t\t\t\t\t25 listopada, 2020\t\t\t\t\t", "text": ["– Super, bardzo się cieszę. Wygląda na to, że nie tylko jestem tenisistką, która na swoje wyniki ciężko pracuje, ale ma także talent – powiedziała z uśmiechem poznanianka podczas zorganizowanej na świeżym powietrzu konferencji z dziennikarzami, która odbyła się na kortach AZS przy ul. Noskowskiego w stolicy Wielkopolski. I dodała, że obecny rok odbywał się pod znakiem pandemii, co wiązało z ograniczeniami przemieszczania się i tym samym mniejszą liczbą startów. Magda zakończyła sezon na 40 miejscu światowego rankingu kobiet.", "– Oczywiście, że mogło być lepiej, ale w zaistniałej sytuacji to niezła pozycja startowa na kolejny sezon – podkreśliła Linette a zapytana o zmianę szkoleniowca dodała: – Współpraca z Markiem Gellardem układała się dobrze, ale w ostatnim czasie brakowało radości z treningów. Wraz z Izo (Izo Zunić, partner życiowy, były główny szkoleniowiec, a obecnie także konsultant sportowy Magdy Linette – przyp. red. ) zdecydowałam, że nowym trenerem zostanie Nikola Horwat.", "Podobnie jak Zunić, także Horvat pochodzi z Chorwacji. Warto przypomnieć, że Horvat to były szkoleniowiec takich tenisistek jak: Donna Vekić, Timea Babos, Sofia Żuk. Jedna z jego głównych zasad brzmi: „Dobry trener poprawia i rozwija twoją grę. Wielki trener poprawia i rozwija także twoje życie”.", "Naturalnie nie mogło zabraknąć pytania dotyczącego sukcesu Igi Świątek i jej wygranej w tegorocznym Roland Garros: – To wielkie osiągnięcie Igi tylko mnie motywuje – powiedziała Magda Linette, która na co dzień reprezentuje AZS Poznań.", "O dalekosiężnych planach startowych nie chciała mówić, że względu na ogólnoświatową sytuację związaną z pandemią. Najbliższy strat to udział w dużym turnieju ITF (pula 100 tys. dolarów plus hospitality), który ma się rozpocząć 7 grudnia w Dubaju. Oczywiście największą imprezą w stolicy Zjednoczonych Emiratów Arabskich jest Dubai Duty Free Tennis Championships, ale i ta druga impreza cieszy się dużym zainteresowaniem.", "Tym samym Magdy Linette najprawdopodobniej nie będzie na zgrupowaniu reprezentacji Polski kobiet w Zielonej Górze. – Będę się kontaktować z kapitanem drużyny narodowej Dawidem Celtem. Myślę, że Dawid zrozumie tę sytuację – kończy popularna „Linetka”.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dobra gra i ambitne plany Kacpra Żuka na otwarcie sezonu", "date": "\n\t\t\t\t\t\t\t\t\t\t29 stycznia, 2021\t\t\t\t\t", "text": [": Tomasz Dobiecki", "– Taki wynik na pewno jest dobry na początek sezonu i bardzo mnie cieszy. Zagrałem tu pięć meczów, cztery naprawdę bardzo dobre, z bardzo doświadczonymi zawodnikami. Jedynie do dzisiejszego mogę mieć tylko jakieś zastrzeżenia i poczucie niedosytu. Ale na pewno jestem zadowolony z występu i swojej formy. Tym bardziej, że praktycznie w ostatniej chwili wskoczyłem do drabinki eliminacji, jako przedostatni zawodnik. Tak naprawdę już wtedy byłem w drodze do Quimper, bo liczyłem, że się zwolni miejsce – podsumował występ tenisista LOTOS PZT Team.", "W eliminacjach Kacper pokonał bez straty seta Rosjanina Aleksieja Watutina i Niemca Tobiasa Kamke. W głównym turnieju, również w dwusetowych pojedynkach, okazał się lepszy od innego Niemca Petera Gojowczyka i Francuza Arthura Rinderknecha.", "– Teraz czeka mnie krótki odpoczynek po dzisiejszym ćwierćfinale i oczekiwanie na wieczór, bo wtedy nastąpi zamknięcie listy zgłoszeń do drugiego challengera w Quimper, który odbędzie się w przyszłym tygodniu w tej samej hali. Na razie jestem 3-4 wśród oczekujących na zwolnienie miejsca, ale liczę, że do wieczora to się zmieni i będę mógł tu zagrać – dodał.", "W poniedziałek Żuk powinien awansować o 24 lokaty – na 243. miejsce w rankingu ATP Tour, najwyższe w dotychczasowej karierze. Co zwiększy jego szanse na udział w mocno obsadzonych większych challengerach, których w pierwszych tygodniach sezonu jest niewiele w kalendarzu. Światowa czołówka przebywa w tej chwili w Australii, gdzie przygotowuje się w warunkach kwarantanny i ścisłego rygoru sanitarnego do wielkoszlemowego Australian Open (startuje 8 lutego) oraz przyszłotygodniowych turniejów WTA i ATP w Melbourne i Adelajdzie.", "– Taki awans jest ważny, szczególnie na początku takiego dość dziwnego sezonu, gdy jest niewiele turniejów w kalendarzu, bo przez kwarantannę wielu tenisistów jest uziemionych w Australii. Tym, którzy tam nie polecieli jest trochę trudno łapać się do turniejów, bo są mocno obsadzone. Na pewno bardzo bym się ucieszył, gdyby w najbliższych tygodniach udało mi się wskoczyć w okolice 200. miejsca na świecie, bo wtedy mniej by było niepewności i czekania do ostatniej chwili. No i mógłbym się od razu łapać do głównych drabinek, bez eliminacji. Łatwiej byłoby też zaplanować starty i układać je z większym wyprzedzeniem. Na pewno teraz będę się starał grać głównie w challengerach, a do tego potrzebny jest wysoki ranking. Liczę też, że od marca kalendarz się będzie rozrastał i będzie większy wybór turniejów – uważa zawodnik LOTOS PZT Team.", "Od ponad roku Żuk, pochodzący z Nowego Dworu, trenuje we Wrocławiu z Aleksandrem Charpantidisem, który towarzyszy mu w Quimper. W marcu ubiegłego roku, w Kaliszu, udanie zadebiutował w reprezentacji Polski w meczu o Puchar Davisa z ekipą Hongkongu.", "– Przyznaję, że gra Kacpra wygląda bardzo dobrze, tutaj pokonał czterech naprawdę solidnych graczy, z dużym doświadczeniem w Tourze, nawet jeśli chwilowo są niżej notowani. Trzeba pamiętać, że ranking nie gra na korcie. Kacper w ostatnim czasie regularnie poprawia swoją grę, jest wyraźnie na krzywej wznoszącej i mam nadzieję, że to potrwa jak najdłużej. Oczywiście taki stan nie trwa nigdy wiecznie, może się to na jakiś czas zatrzymać, czy pojawi się mała “czkawka”. Dlatego cały czas solidnie pracujemy i staramy się poprawiać niezbędne elementy jego tenisa. Ważne jest, że głowa jest dość mocną stroną Kacpra, więc jestem przekonany, że jeśli nawet się się zdarzy jakiś zastój, to on sobie psychicznie z nim poradzi i dalej się będzie rozwijał we właściwym kierunku – powiedział Charpantidis.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Weronika Falkowska: pracowita i utalentowana", "date": "\n\t\t\t\t\t\t\t\t\t\t19 listopada, 2020\t\t\t\t\t", "text": [": Tomasz Dobiecki", "Już w 2018 roku sięgnęła po pierwsze tytuły w imprezach rangi ITF 15 w deblu, razem z Anastazją Szoszyną (LOTOS PZT Team) w Czarnomorsku oraz z Darią Kuczer w Sharm El Sheikh. W kolejnym sezonie również odniosła dwa zwycięstwa, obydwa z Martyną Kubką (LOTOS PZT Team), w Antalyi i ponownie w Sharm El Sheikh. Do sukcesów deblowych w cyklu ITF World Tennis Tour dorzuciła singlowy finał w Batumi (pula nagród 15 tys. dol.).", "Ten sezon rozpoczęła od udanego występu w Halowych Mistrzostwach Polski. W Bydgoszczy zdobyła srebro w singlu oraz złoto w deblu razem z Anastazja. Kontynuowała także, wraz Martyną, udane starty deblowe w imprezach ITF, docierając na Łotwie do finału ITF 15, a w marcu do półfinału większego turnieju ITF 25 w Potchefstroom. Ich dalsze plany startowe w RPA pokrzyżowała pandemia. Przerwa w międzynarodowych występach Weroniki trwała do września.", "– Ten sezon zostawia duży niedosyt, bo w sumie przecież przez pół roku nie można było walczyć o punkty do rankingu WTA. Przez ten cały czas mogłam tylko trenować, wykonywać ćwiczenia rozpisane przez trenerów i dbać o kondycję. To był trudny czas, bo stałe koszty były, a nie było możliwości zarobienia, żeby się chociaż zwróciły. Na szczęście mam wsparcie Grupy Lotos, Polskiego Związku Tenisowego, a ostatnio też Ministerstwa Sportu w ramach programu „Tenisowa Zima”. W ciągu tych trzech miesięcy całkowitej przerwy pomagał mi też mój klub. Na szczęście zanim światowy tenis ruszył po pandemii, mogliśmy wszyscy zarobić trochę pieniędzy grając w turniejach LOTOS PZT Polish Tour i w Narodowych Mistrzostwach Polski. Bez tego wszystkiego bardzo trudno byłoby przetrwać – uważa Falkowska.", "W czerwcu, na otwarcie tego cyklu w Gdańsku, dotarła do półfinału w singlu, w trzecim starcie w tym cyklu do deblowego finału we Wrocławiu. A w 94. Narodowych Mistrzostwach Polski w Bytomiu przegrała w ćwierćfinale z późniejszą srebrną medalistką Katarzyną Kawą. Zaraz po tym zdobyła dwa złote medale (w singlu i deblu) w mistrzostwach kraju do lat 23 na kortach AZS Poznaniu. W sierpniu, na kortach Olimpii Poznań, nna zakończenie tegorocznego LOTOS PZT Polish Tour, dotarła do finału singla.", "– Mam cały czas niedosyt, że przed pandemią mogło być trochę lepiej, szczególnie w lutym. Ale udało mi się to trochę nadrobić jesienią, chociaż trudno było się przygotować do wznowienia międzynarodowego Touru. Cały czas była tylko niewiadoma, kolejne przesunięcia terminu restartu. No i po nim naprawdę było trudno, bo turniejów zrobiło się mniej, a te, co zostały miały mocniejszą obsadę, wiec czasem ciężko było się do nich załapać. Normalnie z moim rankingiem bez problemu wchodziłabym do drabinek w ITF-ach 15-tkach, a nawet 25-tkach, a po pandemii wszędzie zrobiło się bardzo ciasno i były z tym problemy – uważa zawodniczka LOTOS PZT Team.", "We wrześniu udało się Weronice zakwalifikować do jednego turnieju w Bułgarii, ale wyprawa do Warny zakończyła się „tylko” półfinałem w deblu. Znacznie lepiej poszło jej w Tunezji, gdzie wystąpiła w trzech kolejnych turniejach ITF 15 w Monastyrze. Zawodniczka LOTOS PZT Team wystąpiła w tym mieście w dwóch finałach w singlu oraz trzech w deblu, wygrywając jeden z nich, grając w parze z Niemką Lisą Ponomar.", "– Monastyr to zdecydowanie moje miejsce, bardzo dobrze się tam poczułam. Ale i to niesamowicie przemyślany ośrodek wprost stworzony na potrzeby tenisistów, na dodatek świetnie się sprawdzał przy zastosowaniu wszystkich obostrzeń sanitarnych. Nawet tuż po przyjeździe można było korzystać z oddzielonych kortów tyko dla zawodników objętych obowiązkową kwarantanną, niezależnie od wyników testów PCR. Także podczas samych turniejów wszystko było zorganizowane świetnie, że nie czuło się, że jest się w dziwnej bańce, jak w trakcie wielu innych imprez. Aż żal, bo miałam tam więcej grać, ale przez nawrót koronawirusa odwołano nagle kilka turniejów. Dlatego cieszę się, że od 7 grudnia znowu tam będą turnieje i będę chciała w nich zagrać – podkreśla Falkowska.", "– Weronika jest typem tenisistki bardzo ciężko pracującej – chwali zawodniczkę trener Paweł Bojarski, który jest także kadry U16 i U18 w Polskim Związku Tenisowym. I dodaje: – Oprócz mnie w skład grupy wchodzą jeszcze Paweł Kur oraz Paulina Bromek. Razem stawiamy sobie ambitny cel. Chcemy, aby za półtora roku, a najpóźniej za dwa lata Weronika znalazła się okolicach czołowej setki rankingu WTA.", "WERONIKA FALKOWSKA", "ur. 17 czerwca 2000 r.", "praworęczna, oburęczny bekhend", "zarobki – 6 281 dol.", "miejsca w rankingu WTA", "singiel – 770. (najwyższe – 769.)", "debel – 458. (najwyższe – 456.)", "zwycięstwa w turniejach ITF", "singiel – 0", "debel – 5", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Top Level Tennis: Globalny projekt z wielkimi gwiazdami", "date": "\n\t\t\t\t\t\t\t\t\t\t20 listopada, 2020\t\t\t\t\t", "text": ["Platforma internetowa Top Level Tennis działa od początku czerwca i znajdziemy na niej filmy szkoleniowe z udziałem wybitnych postaci światowego tenisa. – Jeszcze nigdy praktyczna wiedza dotycząca tej dyscypliny sportu nie była dostępna aż tak bardzo na wyciągnięcie ręki – zapewnia Tomasz Mrozowski, prezes Zarządu Spółki TopLevelTennis.com S.A., która stoi za tym projektem. Co go zatem wyróżnia? – Tenisowych kursów, i to zarówno tych tradycyjnych jak i online, jest bardzo dużo. To, co przemawia za nami, to ludzie. Nie ma bowiem kursu, w którym spotkamy tyle tenisowych osobowości. Pod tym względem jesteśmy pionierami. U nas poznajemy tenis z perspektywy osób, które odniosły w tym sporcie największe sukcesy, o których marzą setki tysięcy młodych ludzi – dodaje.", "Jako pierwsze swoje kursy online przygotowały Urszula Radwańska oraz Słowaczka Dominika Cibulková. Obu fanom białego sportu przedstawiać nie trzeba. Ta pierwsza to triumfatorka juniorskiego Wimbledonu, druga grała w finale Australian Open i w pewnym momencie była klasyfikowana na czwartym miejscu w rankingu WTA. – Nasza współpraca rozpoczęła się przed rokiem, kiedy to zgłosił się do mnie Tomek Mrozowski. Im więcej mówił o projekcie, tym bardziej byłam przekonana do tego, by wziąć w nim udział – zapewnia Urszula Radwańska. Kolejną twarzą Top Level Tennis został Boris Becker, sześciokrotny zwycięzca turniejów wielkoszlemowych i legenda niemieckiego sportu, a kolejną Wolfgang Thiem, świetny trener, ojciec Dominika.", "Kolejną gwiazdą ma być Marco Panichi, który na co dzień współpracuje z graczami z absolutnego topu. – Z każdą z dotychczasowych gwiazd przygotowano po dziesięć odcinków trwających ok. 10-20 minut. Aktualne kursy składają się z dwóch części. Pierwsza z nich to rozmowa, podczas której nasz bohater opowiada o tenisowych kuluarach, dzieli się swoimi spostrzeżeniami dotyczącymi taktyki, a także zdradza różnego rodzaju ciekawostki. W drugiej części jesteśmy już na korcie, na którym nasze gwiazdy przekazują swoją wiedzę praktyczną – nie jest to jednak sztywny schemat – plan odcinków dostosowujemy do scenariusza każdej z naszych gwiazd tak, aby kurs był finalnie możliwie najbardziej atrakcyjny dla odbiorcy – wyjaśnia Tomasz Mrozowski. – O czym ja opowiadam? Między innymi o tym, jak trudno jest przejść z tenisa juniorskiego do seniorskiego, czy też o diecie jaką stosuję – zdradza Urszula Radwańska.", "– Część z odcinków jest już dostępnych na naszej platformie. Inne wkrótce powstaną. Byłyby wcześniej, ale ze względu na pandemię koronawirusa, a co za tym idzie zamknięte granice, ich nagranie było fizycznie niemożliwe – opowiada Tomasz Mrozowski. Plany pomysłodawców projektu są jednak bardzo ambitne i muszą robić wrażenie.", "Czy tak znane osobowości światowego tenisa łatwo było namówić i zaangażować do Top Level Tennis? – Oczywiście, stały za tym pieniądze. Wszyscy jednak z entuzjazmem odnieśli się do pomysłu. Muszę zresztą przyznać, że do tej pory nie usłyszałem ani jednej złej opinii na temat naszego projektu – zapewnia prezes. Potwierdzają to sami zainteresowani. – Platforma ma globalny zasięg oraz ogromny potencjał i na pewno się rozwinie. Dla mnie promowanie ukochanego tenisa, mówienie o nim, dzielenie się doświadczeniami jest bardzo ważne – podkreśla Urszula Radwańska. W tym miejscu należy dodać, że współpraca z gwiazdami zakłada nie tylko ich aktywny udział w przygotowywaniu poszczególnych odcinków, ale także w udostępnianiu i promowaniu materiałów filmowych. A wszystko po to, by projekt zyskał jak największą popularność. Czy jest na to szansa?", "– Zdecydowanie tak. Szczególnie w dobie postępującej digitalizacji sportu – uważa Monika Płaczkowska, ekspertka od marketingu sportowego. – Nie można tego wyłącznie zrzucać na karb pandemii, ponieważ sport od dawna przechodzi coraz bardziej z roku na rok do Internetu. Same szkolenia online z tenisa nie są czymś nowym, jednakże angaż największych gwiazd to zdecydowanie duży atut i wyróżnik na globalnym tle. Z punktu widzenia sprzedażowego cena jest bardzo niska. Biorąc pod uwagę aktualny płatny content (dwa kursy), jest to bardzo opłacalne. Porównując to jeszcze do cen konferencji tenisowych i szkoleń stacjonarnych, to rzekłabym, że aż zaniżona. Ciekawa jestem czy właściciele będą myśleć nad zwiększeniem ceny z czasem, bo jeśli ma to się zatrzymać na 90 dolarach, to wieszczę wolumenowy sukces – dodaje.", "Jej zdaniem przyszłość projektu zależy teraz głównie od jakości kolejnych kursów oraz nazwisk, które przyciągną fanów tenisa z całego świata. – Grupa docelowa jest bardzo chłonna i szeroka, bo przecież nie dotyczy tylko amatorów tenisa, ale również profesjonalnych trenerów i graczy – podkreśla Monika Płaczkowska. – Zdajemy sobie sprawę, że dopiero startujemy i musimy zdobyć zaufanie potencjalnych użytkowników platformy. Fanów tenisa jest jednak bardzo dużo. To bardzo popularny sport i jestem przekonany, że nasz pomysł okaże się strzałem w dziesiątkę. Oficjalnych danych na temat sprzedaży kursów zdradzić nie mogę, ale mogę powiedzieć, że zainteresowanie pomysłem jest spore. Sprzedajemy się na wszystkich kontynentach, najwięcej w Stanach Zjednoczonych – kończy Tomasz Mrozowski.", "Fot. Top Level Tennis oraz Karolina Grabowska", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Talentów w Inowrocławiu nigdy nie brakowało", "date": "\n\t\t\t\t\t\t\t\t\t\t23 listopada, 2020\t\t\t\t\t", "text": ["– Najlepsze efekty zawsze przynosi solidna i konsekwentna praca. Od początku trzeba też wiedzieć, co i w jaki sposób chce się osiągnąć. Nie bez znaczenia jest także dobra atmosfera i wzajemne zaufanie. Zawsze powtarzam, że razem wygramy i razem też przegrywamy. I tak to właśnie działa. Przynajmniej w naszym przypadku, bo pucharów i medali w klubowej gablocie mamy całkiem sporo. Niejeden klub mógłby nam pozazdrościć sukcesów.", "To w ogromnej mierze zasługa Jerzego Gomuły. To właśnie on był motorem napędowym całego klubu i wychował wielu znakomitych zawodników. Sam jestem jego wychowankiem. To właśnie pan Jerzy zaszczepił we mnie pasję do tenisa i praktycznie ze ściany zaciągnął mnie na kort. On też zauważył, że potrafię swoją wiedzę przekazać innym i zachęcił mnie, bym poszedł w jego ślady. Start miałem ułatwiony, ponieważ w pewnym momencie, praktycznie tuż przed śmiercią, przekazał mi drużynę, z którą zdobyłem swój pierwszy medal drużynowych mistrzostw Polski. Z dziewczynami w sumie tych medali zdobyłem sześć, w tym raz złoto z kadetkami w 2015 roku.", "– Choćby pierwszym tenisistą, który wystąpił na igrzyskach olimpijskich. Mowa oczywiście o Wojciechu Kowalskim, który wystartował w 1988 roku w Seulu. To zresztą nasz najbardziej znany wychowanek. W pewnym momencie był w czołowej setce rankingu ATP. I tylko można żałować, że w pewnym momencie dopadły go kontuzje. Wielokrotnymi medalistami mistrzostw Polski byli także Mikołaj Łuczak, Łukasz Pelowski, Tomasz Wawrzyniak czy Beata Gomuła. Te tradycje są zresztą kontynuowane, bo talentów w Goplanii nigdy nie brakowało. W ostatnich latach cały worek medali, i to we wszystkich kategoriach wiekowych, od skrzata po seniora, zdobyła Julia Oczachowska.", "– Wśród młodszych graczy można wymienić Dawida Wiśniewskiego, który dwa lata temu był mistrzem kraju do lat 16, a w tym roku sięgnął po brąz w rywalizacji juniorów. Jest też Zuza Szczepańska, która wprawdzie oficjalnie reprezentuje barwy jednego z warszawskich klubów, ale na co dzień trenuje z nami. Nie można też zapominać o Aleksandrze Mitrzak, reprezentantce Polski do lat 14. Ola to zresztą siostra Julii Oczachowskiej.", "– Chętnych do gry jest sporo, ale niewielu jest skupionych na konkretnym wyniku.", "– Łatwiej na pewno jest wypłynąć na szersze wody. Codziennością są przecież wyjazdy na zagraniczne turnieje. Młodzież ma też komfortowe warunki do trenowania. Są piękne korty, hale… Wiele się zatem zmieniło na dobre. To wszystko jednak kosztuje. W przeszłości te koszty dla początkującego zawodnika aż tak duże nie były. Z klubu dostawał kort, trenera, a często nawet buty. Organizowano także regularne, praktycznie cotygodniowe wyjazdy na turnieje drużynowe. Wszystko ma zatem swoje plusy i minusy.", "– Równie kluczowe jest wsparcie ze strony trenera i przede wszystkim rodziców. Rodzic takiego młodego tenisisty musi być w pewnym sensie wariatem. Musi żyć tym sportem razem ze swoim dzieckiem. Czasami musi też podjąć trudną decyzję, na przykład czy w danym momencie postawić na sport czy też na naukę, bo w wielu przypadkach trudno to połączyć.", "– Materiałem na niezłego trenera jest Julia Oczachowska i będę ją namawiał, aby to właśnie ona wychowywała kolejne pokolenia znakomitych tenisistów z Inowrocławia.", ": Tomasz Sikorski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mariusz Ozdoba: Nasz klub rośnie razem z zawodnikami", "date": "\n\t\t\t\t\t\t\t\t\t\t18 listopada, 2020\t\t\t\t\t", "text": ["Do tej pory mogliśmy się pochwalić tylko jednym złotym medalem, wywalczonym przed rokiem przez drużynę tenisistek do lat 14. Teraz tych krążków z najcenniejszego kruszcu zdobyliśmy aż trzy. Nie ukrywam, że to dla nas powód do dumy. Warto przy okazji dodać, że tytuł w mistrzostwach juniorów zdobyli niemal ci sami zawodnicy, którzy triumfowali także w rywalizacji do lat 16. Zwodnicy reprezentujący nasz klub to gracze o uznanej już marce w swoich kategoriach wiekowych. Tak jak choćby Weronika Ewald, która jest klasyfikowana na trzecim miejscu w Europie w gronie zawodniczek do lat 14. Wysoko w rankingach są również Maciej Kos, Filip Pieczonka czy Olaf Pieczkowski.", "Można powiedzieć, że na obecne sukcesy pracowaliśmy przez ostatniej siedem lat. Bo to właśnie wtedy, wraz z Martą Kurzacz, założyliśmy Gdańską Akademię Tenisową. To było zresztą nasze marzenie, aby mieć własny klub. Od początku też chcieliśmy, aby jego profil był stricte sportowy. Chcieliśmy szkolić, a nie tylko skupiać się na rekreacji i tenisie amatorskim. Ostatnie sukcesy pokazują, że obraliśmy dobrą drogę. A gdzie znajdujemy tak zdolną młodzież? Jesteśmy m.in. w Narodowym Programie Upowszechniania Tenisa. Zrobiliśmy ok. 250 testów w szkołach, by wyłapać tych najlepszych, z predyspozycjami do tenisa. Nie ukrywam jednak, że ci którzy wywalczyli ostatnio złote medale są z nami już od dłuższego czasu. Zaczynali u nas, grając w turniejach krasnali. Jak się okazuje, warto było te turnieje robić, bo to w połączeniu ze sportową i rodzinną atmosferą panującą w klubie sprawiło, że związali się z nami na dłużej.", "To około sto osób. Najmłodsi mają po 5 lat, a najstarsi nie skończyli jeszcze 18. W tej chwili nie mamy zatem drużyny seniorów. To się jednak wkrótce zmieni, bo zawodnicy nam podrosną. Podobna sytuacja miała miejsce dwa lata temu, kiedy to nie mieliśmy jeszcze drużyny juniorów. Można więc powiedzieć, że jako klub rośniemy razem z zawodnikami.", "One są ważne choćby z tego powodu, że w takich imprezach liczy się tylko i wyłącznie zespół. Wszyscy nawzajem się dopingują i stanowią jedność. W takich turniejach nie ma miejsca na grymaszenie. Trzeba się wspierać, ponieważ każdy punkt może być na wagę zwycięstwa. Zwycięstwa całej drużyny. To powoduje, że grupa potrafi się zjednoczyć. A to bardzo istotne w sporcie.", "Nie miałbym nic przeciwko temu, żeby trwała nieco dłużej. W klubie i na korcie spędzam niemal 16 godzin dziennie. I to praktycznie siedem w dni w tygodniu. Ale też razem z Martą Kurzacz, która także pomaga mi na każdym kroku i odpowiada za sprawy organizacyjne, jesteśmy osobami nieco zwariowanymi na punkcie tenisa. Staramy się przy tym wykonywać swoją pracę najlepiej jak się tylko da. I może nieskromnie powiem, ale chyba nieźle nam to wychodzi. Świadczą o tym sportowe wyniki oraz liczba i ranga imprez, które ostatnio organizowaliśmy. A tylko w tym roku były to turniej z cyklu LOTOS CUP, indywidualne mistrzostwa Polski do lat 14, drużynowe mistrzostwa Polski w tej samej kategorii wiekowej czy Narodowy Dzień Tenisa, na który zaprosiliśmy Klaudię Jans-Ignacik oraz Urszulę Radwańską. Imprez jest u nas jednak znacznie więcej i zależy nam na tym, aby ich uczestnicy wyjeżdżali od nas zadowoleni i z uśmiechem na twarzy.", ": Tomasz Sikorski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Anastazja Szoszyna: utalentowana i pracowita", "date": "\n\t\t\t\t\t\t\t\t\t\t10 listopada, 2020\t\t\t\t\t", "text": [": Tomasz Dobiecki", "Anastazja wstąpiła do LOTOS PZT Team w sierpniu tego roku. Wcześniej sama próbowała przebijać się w rankingu WTA, ale ograniczenia finansowe nie pozwoliły jej na regularne starty w turniejach międzynarodowych, co pozwoliłoby osiągnąć wyższą pozycję. Teraz o to wsparcie, zapewnione przez – Grupę LOTOS, nie musi się martwić.", "W tym roku zdominowanym problemami z pandemię, nie rozgrywano turniejów międzynarodowych przez prawie 5 miesięcy. W tym czasie jedyną szansą rywalizacji okazały się turnieje krajowe. Nastka zdecydowanie najlepiej ze wszystkich naszych zawodniczek zaprezentowała się w tych turniejach. W serii 8 turniejów LOTOS PZT Polish Tour nie miała sobie równych. Na otwarcie cyklu, rozgrywane na kortach Gdańskiej Akademii Tenisowej, odniosła podwójne zwycięstwo. Do Szczecina pojechała prosto z Gdańska i niestety drobna kontuzja nie pozwoliła jej powtórzyć tego sukcesu. Ponownie dotarła do obu finałów, ale musiała je oddać walkowerem.", "W lipcu doszła do półfinału we Wrocławiu, a tydzień później, w najlepiej obsadzonych od wielu lat 94. Narodowych Mistrzostwach Polski, zdobyła brązowy medal w grze pojedynczej. W deblu zaprezentowała się jeszcze lepiej i w parze z Paulą Kanią-Choduń zdobyły “złoto”. Świetną form potwierdziła triumfując w imprezie LOTOS PZT Polish Tour w Kozerkach ale zaraz po niej musiała odpocząć, więc w Łodzi wystąpiła tylko w deblu, odnosząc razem z Paulą zwycięstwo. ", "Na zakończenie cyklu sięgnęła po podwójne tytuły w Bydgoszczy i Poznaniu, potwierdzając miano najlepszej zawodniczki w “narodowym tourze”. Dokonała tego z imponującym bilansem, bowiem w  siedmiu singlowych startach, odniosła cztery zwycięstwa, raz doszła do półfinał i dwukrotnie do półfinałów, w sumie wygrała 26 z 28 rozegranych meczów. Zarobiła najwięcej ze wszystkich uczestniczek, bo aż 64 900 złotych (brutto).", "– Cieszę się, że wykorzystałam tak dobrze szansę na grę w turniejach LOTOS PZT Polish Tour. To było ważne, że po trzymiesięcznej przerwie mogłam zagrać tak dużo meczów. Nabrałam dużo pewności gry, ale miałam dużo dobrej zabawy, szczególnie w deblu z Paulą. To pomogło mi uwierzyć w siebie, ale i pomogło finansowo po przerwie spowodowanej przez COVID-19 – ocenia Szoszyna, która na początku listopada zakończyła kilkuletnią współpracę z poznańskim WKS Grunwald.", "„W barwach tego klubu zdobyłam 4 tytuły singlowe i 3 deblowe na turniejach rangi ITF, uzyskałam ranking 381. WTA w singlu i 279. W deblu. Zdobyłam ponadto dla klubu 4 złote, 1 srebrny i 3 brązowe medale Mistrzostw Polski w singlu oraz 8 złotych i 1 srebrny medal MP w grach podwójnych” – wyliczała w podziękowaniach na swoim profilu w social mediach. – „Współpraca z Panem Jerzym Płotkowiakiem i klubem WKS Grunwald rozpoczęła się w trudnym dla mnie momencie i dała mi na pewno spore możliwości dalszego rozwoju, co miało też wpływ na uzyskiwane przez mnie wyniki i awans w rankingu WTA. Dzięki temu miałam również możliwość wykonania kolejnego kroku w mojej karierze sportowej” – dodała.", "Anastazja w wieku 14 lat opuściła rodzinną Ukrainę i rozpoczęła treningi w Puszczykowie koło Poznania. Po sześciu latach przeprowadziła się do Warszawy, gdzie trenowała pod okiem Michała Gawłowskiego. Niedawno oficjalnie związała się z Akademią Tenisową Tennis Kozerki, na której obiekcie powstaje Centrum Szkoleniowe Polskiego Związku Tenisowego. Na początku czerwca otrzymała polskie obywatelstwo, więc być może już niedługo zobaczymy ją w szeregach reprezentacji w rozgrywkach Bille Jean King Cup (wcześniej Fed Cup).", "– Przeprowadzka do Polski, gdy miałam 14 lat, była bardzo odważną decyzją, ale jej nie żałuję. Szybko musiałam nauczyć się samodzielności, bo tutaj jestem zupełnie sama. Moi rodzice i młodsza siostra zostali na Ukrainie, ale akceptują moje wybory. Staram się krok po kroku realizować swoje cele, grać coraz lepiej i awansować w rankingu WTA. To ważne, bo myślę o tym, żeby zacząć startować w eliminacjach turniejów wielkoszlemowych, ale do tego muszę jeszcze poprawić swoją pozycję. Mam nadzieję, że już niedługo uda mi się wskoczyć do pierwszej setki – uważa Szoszyna, która pod koniec listopada będzie obchodzić 23. rodziny.", "Anastazja została objęta wsparciem w ramach programu „Tenisowa Zima”, realizowanym ze środków ministerialnych. Całkowity koszt dofinansowania każdego zawodnika to kwota 22 900 złotych, z której mogą opłacać indywidualnego trenera, trenera przygotowania motorycznego, czy wynajęcie kortów w okresie przygotowawczym do nowego sezonu. W nim będzie również korzystać z wsparcia w ramach LOTOS PZT Team.", "ANASTAZJA SZOSZYNA", "ur. 30 listopada 1997 r.", "praworęczna, oburęczny bekhend", "zarobki – 55 833 dol.", "miejsca w rankingu WTA Tour", "singiel – 443. (najwyższe – 381.)", "debel – 283. (najwyższe – 279.)", "zwycięstwa w turniejach ITF", "singiel – 5", "debel – 10", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kacper Żuk: tenisista z ogromnym potencjałem", "date": "\n\t\t\t\t\t\t\t\t\t\t12 listopada, 2020\t\t\t\t\t", "text": [": Tomasz Dobiecki", "– Za mną dosyć udany rok, choć na początku oczekiwania były większe, ale nikt nie mógł przewidzieć koronawirusa i pięciomiesięcznej przerwy w międzynarodowym Tourze. Na szczęście w kraju ta przerwa trwała tylko trzy miesiące, bo Polski Związek Tenisowy dał nam możliwość gry w turniejach LOTOS PZT Polish Tour. To była okazja nie tylko do ogrania się w meczach na punkty, ale też zarobienia niemałych pieniędzy, szczególnie w Mistrzostwach Polski. Te starty pomogły mi zbudować formę na późniejsze występy z międzynarodowych turniejach – uważa Żuk, który właśnie osiągnął najwyższą w karierze 259. pozycję w rankingu ATP Tour.", "21-letni tenisista LOTOS PZT Team zawdzięcza spory awans dwóm zwycięstwom odniesionym w październiku w turniejach ITF 25 w Hamburgu i portugalskim Vale do Lobo, a także wrześniowym startom w imprezach rangi ATP Challenger Tour. Krótko przed tym rozpoczął współpracę z trenerem Aleksandrem Charpantidisem, więc częściej można go teraz spotkać na korcie we Wrocławiu, niż w stolicy.", "Zanim ruszył za granice w poszukiwaniu cennych punktów, triumfował pod koniec sierpnia – w singlu i deblu z Janem Zielińskim (LOTOS PZT Team) – w międzynarodowej imprezie ITF 25 Talex Open, zamykającej krajową rywalizację pod szyldem LOTOS PZT Polish Tour. Sięgając po tytuł na kortach AZS Poznań potwierdził, ze jest najlepszym graczem w tym cyklu składającym się z dziewięciu turniejów, w tym mistrzostw kraju.", "– W Bytomiu poszło mi świetnie, zdobyłem “złoto” w singlu i wtedy poczułem, że gram naprawdę dobrze. Ale już wcześniej nabierałem pewności na korcie, co było ważne po długiej przerwie wymuszonej przez koronawirusa. Rozpoczynając starty w turniejach LOTOS PZT Polish Tour nie spodziewałem się, że pójdzie mi w nich aż tak dobrze, bo występowała w nich cała krajowa czołówka. Jestem bardzo zadowolony z tych wyników no i wielu meczów, które mogłem rozegrać w tym cyklu. Pomogły mi w szybkim przejściu do międzynarodowego Touru tuż po jego restarcie po pandemii – ocenia Żuk, który w ramach “narodowego Touru” zarobił w lecie prawie 68 tysięcy złotych (brutto).", "Na tę imponującą kwotę złożyły się, prócz czeku za “złoto” 94. Narodowych Mistrzostw Polski w Bytomiu, także nagrody za podwójne zwycięstwa: w ITF 25 w Poznaniu oraz imprezach LOTOS PZT Polish Tour w Gdańsku i Szczecinie – w deblu z Szymonem Walkówem (LOTOS PZT Team). W tym cyklu dotarł też do półfinału w Łodzi i ćwierćfinału we Wrocławiu, gdzie z Walkówem wystąpił w finale, a razem triumfowali jeszcze w Łodzi.", "Nie ma wątpliwości, że Kacper jest jednym z najzdolniejszych tenisistów w Polsce i być może już w przyszłym roku zbliży się wyraźnie do Huberta Hurkacza i Kamila Majchrzaka (LOTOS PZT Team), sklasyfikowanych w czołówce światowego rankingu. Wierzymy, że pomoże mu w tym wsparcie finansowe ze strony Grupy LOTOS i Polskiego Związku Tenisowego. Tym bardziej, że swój ogromny potencjał zademonstrował już na otwarcie tego sezonu w Australii.", "Zawodnik LOTOS PZT Team wystąpił z reprezentacją Polski w prestiżowej rywalizacji drużyn w ATP Cup i rozegrał tam dwa świetne mecze w singlu. Najpierw stawił zacięty opór (6:7, 4:6) 39. w rankingu ATP Tour – Chorwatowi Marinowi Ciliciowi, zwycięzcy wielkoszlemowego US Open 2014. A następnie pokonał (5:7, 7:6, 6:3) 108. na świecie Austriaka Dennisa Novaka (sam był wtedy 450. w ATP). Potem w marcu udanie zadebiutował w reprezentacji kraju startującej w Pucharze Davisa, w zwycięskim spotkaniu z Hongkongiem w Kaliszu.", "Wiele wskazuje, że ten sezon mógł się ułożyć jeszcze lepiej, gdyby nie przerwa spowodowana przez pandemię.", "KACPER ŻUK", "ur. 21 stycznia 1999 r.", "praworęczny, oburęczny bekhend", "zarobki – 106 941 dol.", "miejsca w rankingu ATP Tour", "singiel – 259. (najwyższe – 259.)", "debel – 306. (najwyższe – 303.)", "zwycięstwa w turniejach ITF", "singiel – 7", "debel – 12", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Szymon Walków: Osiągnąłem solidne wyniki", "date": "\n\t\t\t\t\t\t\t\t\t\t16 listopada, 2020\t\t\t\t\t", "text": [": Tomasz Dobiecki", "– To nie był łatwy czas dla nikogo, bo mogliśmy tylko siedzieć w domu, trenować, jeśli ktoś miał do tego jakieś warunki, no i czekać, i czekać. Najgorsze było to, że co chwila przesuwano restart Touru, więc ciężko było się przygotować. Ale na szczęście, zanim ruszyły zagraniczne imprezy, mogliśmy rywalizować w turniejach LOTOS PZT Polish Tour, gdzie startowała cała krajowa czołówka. Z jednej strony była to okazja, żeby grać na punkty naprawdę z dobrymi przeciwnikami i zarobić trochę pieniędzy, a z drugiej okazja do spotkań z dobrymi znajomymi. Atmosfera była bardzo fajna, widać było, że wszystkim brakowało kontaktu podczas tygodni spędzonych w domu podczas pandemii – wspomina 25-letni zawodnik LOTOS PZT Team.", "Walków był jednym najlepiej spisujących się zawodników w tegorocznej edycji LOTOS PZT Polish Tour. Stworzył w nim udany debel z Kacprem Żukiem (LOTOS PZT Team), z którym na otwarcie odniósł dwa zwycięstwa w Gdańsku i Szczecinie. W kolejnym turnieju we  Wrocławiu wystąpili w finale. Po tych sukcesach stali się najpoważniejszymi kandydatami do złotego medalu 94. Narodowych Mistrzostw Polski. Jednak w Bytomiu nieoczekiwanie ponieśli porażkę w półfinale, z innymi zawodnikami LOTOS PZT Team – Kamilem Majchrzakiem i Jankiem Zielińskim, późniejszymi triumfatorami imprezy, przegrywając decydujący super tie-break mimo wysokiego prowadzenia.", "Szymon i Kacper odnieśli wspólni jeszcze jeden sukces w tym cyklu, wygrywając turniej w Łodzi, po czym rozjechali się w różne zakątki świata w poszukiwaniu punktów do rankingu ATP.", "W sierpniu Walków rozpoczął regularne starty w imprezach rangi ATP Challenger. Na początku jego partnerem deblowym był Karol Drzewiecki, z którym dotarł do półfinału we włoskim Todi oraz do finału w Ostrawie. Później Szymon  zagrał kilka turniejów z różnymi partnerami, odnosząc dwa zwycięstwa. Najpierw we włoskiej miejscowości Biella z Finem Harrim Heliovaarą, a następnie w Barcelonie z Austriakiem Tristanem-Samuelem Weissbornem.", "W końcówce sezonu znowu “wrócił” do Karola, co zaowocowało świetnym występem w eliminacjach w wiedeńskiej Wiener Stadthalle i debiutem w turnieju głównym ATP Tour.", "– Myślę, że wyniki, jakie osiągałem po wznowieniu międzynarodowego Toru można uznać za solidne. Najpierw tydzień po tygodniu zwyciężyłem w Bielli i Barcelonie, potem z Karolem doszliśmy do finału dużego challengera ATP 125 w Ostrawie, a po drodze ograliśmy czterech zawodników z top 100 rankingu deblowego ATP. Do tego zaliczyliśmy fajny akcent w turnieju ATP 500 w Wiedniu, gdzie zmierzyliśmy się z najlepszą obecnie parą na świecie Pavic-Soares, a nawet mieliśmy piłki setowe. Poprawiłem swój ranking ze 175. miejsca na 140., co biorąc pod uwagę, że większość zawodników nie traciła punktów ugranych przed rokiem, jest całkiem niezłym skokiem i to w krótkim okresie czasu. Ale do mojego zadowolenia jest jeszcze daleko – uważa Walków.", "Szymon Walków w tym tygodniu zakończy tegoroczny sezon występem w challengerze ATP we włoskim Ortisei (z pulą nagród 44,82 tys. euro). Zawodnik LOTOS PZT Team zagra po raz kolejny w parze z Karolem Drzewieckim. Będzie to już ich 7-my wspólny start w tym roku w imprezie ATP Challenger. Być może jest to zapowiedź dłuższej współpracy.", "– Dopiero w tym tygodniu skończymy z Karolem aktualny sezon, bo czeka nas jeszcze ostatni start w Ortisei, więc na tym się koncentrujemy. Ale powoli po głowie już biegają myśli o kolejnym sezonie. ATP nie podało jeszcze kalendarza na 2021 rok, więc ciężko powiedzieć jak to będzie wyglądało w zaistniałej sytuacji, ale myślę, że jest na to spora szansa, że rozpocznę go grając z Karolem. Nasze charaktery się mocno różnią, bo ja jestem raczej spokojny, a Karol bardzo żywiołowy i “gadatliwy”. Ale ci, którzy mnie dobrze znają wiedzą, że w zaufanym gronie również lubię sobie pożartować. Dogadujemy się bardzo dobrze, lubimy spędzać dobrze razem czas poza kortem, pożartować, zjeść dobrą kolację ze znajomymi i taki też sposób dbamy o atmosferę w Teamie – dodał zawodnik LOTOS PZT Team.", "W Ortisei Walków i Drzewiecki spotkają się w pierwszej rundzie z rundzie z Niemcem Danielem Masurem i Austriakiem Sebastianem Ofnerem.", "SZYMON WALKÓW", "ur. 22 września 1995 r.", "praworęczny, oburęczny bekhend", "zarobki – 64 414 dol.", "miejsca w rankingu ATP Tour", "singiel – 1243. (najwyższe – 818.)", "debel – 140. (najwyższe – 138.)", "zwycięstwa w turniejach:", "Challenger Tour ATP", "singiel – 0", "debel – 5", "ITF Circuit", "singiel – 1", "debel – 12", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Fryderyk Lechno-Wasiutyński: Do treningów nie trzeba go zachęcać", "date": "\n\t\t\t\t\t\t\t\t\t\t17 listopada, 2020\t\t\t\t\t", "text": ["Tomasz Sikorski", "Młody tenisista, rocznik 2005 reprezentujący Park Rekreacyjno-Sportowy fairPlayce Poznań rywalizuje obecnie w kategorii kadetów. Startując jeszcze wśród młodzików odniósł kilka znaczących wyników. Z tych najważniejszych warto wymienić ubiegłoroczny tytuł halowego mistrza Polski do lat 14, i to wywalczony zarówno w singlu jak i w grze deblowej. Fryderyk miał za sobą także kilka bardzo udanych występów w turniejach z cyklu Tennis Europe.", "– Za tym wszystkim stoi ciężka i systematyczna praca. I to każdego dnia. Fryderyk trenuje od trzech do pięciu godzin dziennie. Oczywiście na początku te zajęcia nie były tak intensywne, bo syn po raz pierwszy rakietę w ręku miał będąc trzylatkiem. Dwa lata później już regularnie trenował. I tak to powoli się rozkręcało… – mówi ojciec nastolatka z Kamińska. – Ja sam nie pamiętam, kiedy po raz pierwszy stanąłem na korcie. W moim przypadku nie było innego wyjścia, skoro tata jest trenerem. Trudno jednak powiedzieć, że to on przekonał mnie do tenisa. Ja sam tego chciałem. Od razu polubiłem ten sport i z każdym kolejnym rokiem lubię go coraz bardziej – zapewnia Fryderyk.", "– Co jest w nim takiego fajnego? Choćby treningi, które są różnorodne i ciekawe. Chętnie jeżdżę też na turnieje, na których można nawiązać ciekawe przyjaźnie. I to zarówno w kraju jak i zagranicą. Nie mam więc żadnego problemu z tym, że koledzy mają czas dla siebie, a ja idę na trening – przekonuje Fryderyk. – Syna nie trzeba gonić do pracy – zapewnia tata będący jednocześnie jego szkoleniowcem. Takie połączenie czasami bywa kłopotliwe. – W naszym przypadku ten model funkcjonuje tak jak należy. Przyznaję jednak, że trenowanie syna jest trudne, ponieważ co oczywiste relacje między rodzicem i dzieckiem są inne niż między trenerem i zawodnikiem. Tacie można więcej ponarzekać – mówi.", "Na szczęście, Fryderyk praktycznie na nic nie narzeka i jego ojciec może się skupić na zajęciach i przygotowaniu optymalnego planu, aby syn z każdym kolejnym rokiem czynił postępy. Co w tym planie jest najważniejsze? – Choćby dobrze wykonana praca i odpowiedni dobór turniejów. Ich zbalansowanie, tak by jedne były bardziej wymagające, a inne mniej. W przypadku syna ważne były na przykład występy w turniejach z cyklu Tennis Europe – mówi Michał Lechno-Wasiutyński.", "– Startując poza granicami kraju jest okazja, aby mierzyć siły z graczami prezentującymi różny styl gry, różną taktykę czy też dysponujących choćby większą siłą fizyczną. Syn jak na razie tymi warunkami fizycznymi nieco odstaje od swoich rówieśników i jest jednym z najniższych. Takie różnice w tym wieku są jednak normalne. Każdy rozwija się przecież swoim tempem – dodaje. Na szczęście, Fryderyk ma czym nadrabiać na korcie braki fizyczne. – Jak na swój wiek jest graczem kompletnym. Nie ma elementu, w którym byłby słabszy. Na przykład jego forehand jest tak samo skuteczny co backhand. To na pewno jego atut – uważa ojciec. O tym, że ten rodzinny duet bardzo poważnie podchodzi do tenisa może świadczyć choćby to, że nawet podczas pandemii nie było mowy o odpuszczaniu treningów.", "– Mieliśmy możliwość trenowania na korcie i skrzętnie z tego korzystaliśmy. Tak zresztą robili wszyscy, którzy traktują tenis na poważnie. Ten sezon jest jednak wyjątkowy. Wiele imprez zostało przełożonych. Jedną z nich jest m.in. Ogólnopolska Olimpiada Młodzieży. Z wiadomych względów przez jakiś czas będziemy grać tylko w kraju. Jak tylko jednak pojawi się możliwość występów za granicą to z niej skorzystamy – zapewnia Michał Lechno-Wasiutyński. Jego syn także pali się do gry w międzynarodowych imprezach i bardzo ceni sobie starty choćby w turniejach z cyklu Tennis Europe. – Wygraną w tych zawodach stawiam na równi ze zdobytymi złotymi medalami mistrzostw Polski – podkreśla nastolatek, który ze światowych gwiazd najbardziej ceni sobie Rafaela Nadala.", "– Podziwiam go przede wszystkim za waleczność. Odpowiada mi również jego zachowanie na korcie, jak i poza nim – mówi Fryderyk Lechno-Wasiutyński, który skuteczną grę na korcie musi łączyć z nauką. A nie jest to przecież takie proste. – W związku z licznymi treningami i wyjazdami na turnieje od pewnego czasu mam indywidualny tok nauczania. Obecnie skończyłem Szkołę Podstawową w Łopuchowie i teraz będę się uczył w Szkole Mistrzostwa Sportowego – dodaje. A gdzie w tym wszystkim czas na hobby? – Jeśli jest czas to spędzam go aktywnie, na sportowo. Lubię pojeździć na rowerze, pograć w bilard lub w golfa, bo tak się  składa, że niedaleko naszego domu jest pole do uprawiania tego sportu. I chętnie tam z tatą zaglądamy, ale nie zamierzam zamieniać tenisa na golfa – kończy zawodnik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak: Przede mną okres wytężonej pracy", "date": "\n\t\t\t\t\t\t\t\t\t\t17 listopada, 2020\t\t\t\t\t", "text": [".", ": Tomasz Dobiecki", "– Początek roku kompletnie nie wyglądał tak, jakbym się spodziewał. Z jednej strony nietypowa kontuzja, która przydarzyła się już w styczniu i uniemożliwiła start w Australian Open. Za bardzo nie można było jej leczyć, po prostu musiałem czekać. Nie mogłem też trenować, a co jakiś czas konieczne były kontrolne wizyty u lekarza. Z drugiej pandemia koronawirusa, która właściwie wszystko przewróciła do góry nogami. Akurat dla mnie przerwa w międzynarodowym Tourze przypadła w dobrym momencie, bo i tak nie mogłem grać. Wznowiłem treningi w maju, ale powoli i z głową, bo w tej całej sytuacji nie musiałem się z niczym spieszyć – wspomina 24-letni zawodnik LOTOS PZT Team.", "W styczniu rozegrał jeden mecz w reprezentacji kraju startującej w ATP Cup, po czy musiał zamrozić ranking na 108. pozycji na świecie z powodu kontuzji. Chociaż był gotowy do gry już w czerwcu, to na korty wrócił dopiero na początku lipca (przerwa musi trwać co najmniej 6 miesięcy, żeby zawodnik mógł ten „zamrożony” ranking wykorzystać).", "– Ze względów regulaminowych musiałem opuścić dwa pierwsze turnieje rozgrywane pod koniec czerwca w Gdańsku i Szczecinie, więc pierwszy po przerwie mecz na punkty rozegrałem we Wrocławiu. To było ważne, że po kontuzji mogłem rywalizować z krajową czołówką i to bez presji, że w razie niepowodzenia stracę punkty i spadnę w rankingu ATP. Zresztą pomysł Polskiego Związku Tenisowego na organizację cyklu LOTOS PZT Polish Tour był idealnym rozwiązaniem dla wszystkich zawodników czekających na wznowienie międzynarodowego Touru. Nie tylko mogliśmy walczyć na punkty i budować formę, ale i zarobić pierwsze pieniądze po trzymiesięcznej przerwie – uważa Majchrzak.", "We Wrocławiu odnotował udany powrót – odniósł od razu turniejowe zwycięstwo, pokonując pięciu przeciwników bez straty seta. W rozgrywanych tydzień później 94. Narodowych Mistrzostwach Polski w Bytomiu, uległ w półfinale świetnie dysponowanemu tego dnia Danielowi Michalskiemu (LOTOS PZT Team). Na otarcie łez, singlową porażkę powetował sobie w deblu, w którym razem z Janem Zielińskim (LOTOS PZT Team) zdobył złoty medal. W kolejnym turnieju LOTOS PZT Polish Tour 2020 w Kozerkach, zrewanżował się Danielowi, pokonując go w finale. Do wygranej w singlu doszedł jeszcze triumf w grze podwójnej.", "Zaraz po wznowieniu międzynarodowego Touru poleciał na dwa turnieje do Nowego Jorku,  w tym wielkoszlemowy US Open. W ubiegłym roku właśnie na US Open Kamil osiągnął swój najlepszy wynik w dotychczasowej karierze, awansując do 3 rundy. Tym razem skończyło się na pierwszej rundzie. Odpadnięcie w pierwszym tygodniu Wielkiego Szlema pozwala na występ w turnieju ATP Challenger rozgrywanym w jego drugim tygodniu. Kamil skorzystał z tej możliwości i wybrał się do Prostejova. Tam odniósł największe swoje turniejowe zwycięstwo w karierze, wygrywając turniej z pulą nagród 125 tys. dol. Po tym sukcesie na chwilę wrócił do czołowej setki rankingu.", "– Po tym zwycięstwie, przegrałem w pierwszej rundzie wielkoszlemowego Roland Garros z Karimem Chaczanowem, rozstawionym z numerem 16. A po Paryżu odnotowałem kilka słabszych meczów. Ale udało mi się tę serię przełamać pod koniec października w halowym challengerze w Hamburgu, gdzie byłem w półfinale i zwyciężyłem w deblu. Trochę to jednak było zbyt mało, żeby być zadowolonym, bo miałem większe oczekiwania. Szkoda, że nie udało mi się na dobre wrócić do pierwszej setki, bo to dawałoby mi pewność miejsca w głównej drabince styczniowego Australian Open. Ale trudno, będę to musiał nadrobić na początku nowego sezonu – powiedział Majchrzak.", "– Bardzo ważne będą pierwsze miesiące przyszłego roku, bo do czerwca jest czas na wywalczenie kwalifikacji na igrzyska olimpijskie w Tokio. Jestem optymistycznie nastawiony, tym bardziej, że na wiosnę nie będę tracił punktów w rankingu ATP. Postaram się wykorzystać tę sytuację. Przede mną kilka tygodni intensywnych przygotowań do nowego sezonu, więc cieszę się, że ten zakończyłem zdrowy, pomimo kontuzji z początku roku – dodał.", "Zawodnik LOTOS PZT Team na zakończenie tegorocznych startów dotarł jeszcze do półfinału w deblu i ćwierćfinału w singlu w Eckental.", "KAMIL MAJCHRZAK", "ur. 13 stycznia 1996 r.", "praworęczny, oburęczny bekhend", "zarobki – 861 848 dol.", "miejsca w rankingu ATP Tour", "singiel – 106 (najwyższe – 83)", "debel – 322 (najwyższe – 241)", "zwycięstwa w turniejach:", "ATP Challenger Tour", "singiel – 3", "debel – 1", "ITF Circuit", "singiel – 8", "debel – 5", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dariusz Łukaszewski: Podążać czeską drogą", "date": "\n\t\t\t\t\t\t\t\t\t\t9 listopada, 2020\t\t\t\t\t", "text": ["Z ", ", wiceprezesem Polskiego Związku Tenisowego do spraw sportowych, działaczem Górnika Bytom, o pomysłach dotyczących reorganizacji rozgrywek drużynowych, o Tenisowym Klubie Roku i o tym dlaczego warto czerpać doświadczenia od czeskiej federacji rozmawia ", ".", "– Uważam, że kierunek, jaki obraliśmy, jest dobry. Trzeba wyciągać wnioski z lat poprzednich i nie popełniać podobnych błędów. Przyjmować krytyczne, merytoryczne uwagi, ale nie reagować na hejt, który był i będzie. Przed nami jednak jeszcze dużo pracy i zmian, które na pewno nas czekają.", "– W ostatnim czasie zdecydowaliśmy się na reorganizację Drużynowych Mistrzostw Polski. Żeby tenis zawodniczy się rozwijał, potrzebna jest rywalizacja. Jednym z elementów rywalizacji są, naturalnie, rozgrywki drużynowe, dlatego naszym celem, jako związku, jest finansowe wspomożenie rywalizujących klubów. PZT zdecydował, że „drużynówki” odbywać się będą raz w roku w sezonie letnim, choć – zapewne – krytycy powiedzą, że to nie sprzyja wspomnianej rywalizacji. Nasz cel jest jednak jasny. Dzięki temu, że finały będą raz do roku, kluby będą mogły wystawić zespół w każdej kategorii wiekowej, a centrala za to zapłaci, łącznie z turniejami eliminacyjnymi. Średni koszt wyjazdu zespołu w okresie letnim to około 4 tys. zł, a jeśli przemnożymy to przez liczbę wystawianych ekip, to w budżecie każdego klubu zostanie około 40 tys. zł. Zimą te wydatki rosły i łącznie mogły nawet wynosić 60 tys. zł. Na stuprocentowe wsparcie klubów zimą i latem PZT nie było stać. Moim zdaniem zaproponowane rozwiązanie jest dobre.", "– W 2019 roku odbyła się pierwsza edycja. Założenie jest proste. Chodzi o wyłonienie najlepszych klubów zajmujących się szkoleniem zawodników, biorących udział we współzawodnictwie, zarówno w kraju, jak i na arenie międzynarodowej. W ubiegłorocznej edycji brały udział kluby posiadające ważną licencję PZT. Podzieliły między siebie 100 tys. zł. Nagrody za trzy pierwsze miejsca wynosiły odpowiednio 18, 15 i 12 tys. zł. Kluby sklasyfikowane na pozycjach 4–5 otrzymały po 10 tys. zł, a te z miejsc 6–10 po 7 tys. zł. W czołowej trójce za ubiegły rok znalazły się: Górnik Bytom, Advantage Bielsko Biała i AZS Poznań. Klasyfikacja „Klub Roku PRO” powstała uwzględniając wyniki turniejów wielkoszlemowych, spotkań reprezentacyjnych zarówno w Pucharze Davisa, jak i w Pucharze Federacji. Liczyły się też rezultaty uzyskane w indywidualnych i drużynowych mistrzostwach Polski. Łącznie zostało sklasyfikowanych 124 klubów. Co ważne, na liście są nie tylko kluby z dużych ośrodków miejskich, ale też z mniejszych miast i miejscowości. Przykłady: Ustroń, Puszczykowo, Złotoryja, Grodzisk Mazowiecki, Pobiedziska. W edycji 2020 rankingu chcielibyśmy zwiększyć pulę nagród do 200 tys. zł, a na liście klubów, które zostałyby nagrodzone, było nie 10, a 20.", "– Mam świetne relacje z Martinem Hynkiem, szefem morawskiego związku tenisowego i zarazem wiceprezesem czeskiej federacji. Nikomu związanemu z tenisem nie trzeba chyba tłumaczyć, że od wielu dekad nasi południowi sąsiedzi mogą być przykładem, jak powinny funkcjonować rozgrywki, system szkolenia, itd. To nie jest przypadek, że Czesi są światową potęgą w białym tenisie, szczególnie jeśli chodzi o tenis kobiecy. Tak, należy korzystać z ich doświadczenia. I my to robimy. Są jednak bariery, których nie jesteśmy w stanie sami pokonać. Pamiętam jedną z rozmów z Martinem: „Darek, kiedy chcę zorganizować turniej, idę do samorządu czy instytucji państwowej, zajmującej się sportem i mówię: potrzebuję taką a taką kwotę na imprezę. I te pieniądze bez wielkich formalności szybko dostaję.” Takie wsparcie oznacza, że zawodniczo w tenisa mogą grać w Czechach tysiące dzieci, a z nich wyławia się najlepszych. Tam kluby są bardzo mocne, w rozgrywkach ligowych występują czołowe tenisistki i tenisiści tego kraju.", "Staramy się iść ich drogą, od lat organizujemy np. mecze Śląsk – Morawy we wszystkich kategoriach wiekowych. Przypatrując się Czechom i pracując w Polskim Związku Tenisowym staram się modyfikować niektóre ich wzorce i wprowadzać na krajowy grunt. Powoli, ale systematycznie idziemy do przodu. W naszą tenisową przyszłość patrzę z optymizmem.", "Fot. LOTOS PZT Polish Tour/M. Buksa oraz Archiwum", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga Świątek wygra AO? Eksperci nie widzą w niej faworytki", "date": "\n\t\t\t\t\t\t\t\t\t\t16 października, 2020\t\t\t\t\t", "text": ["W kobiecym tenisie nie brakuje meteorów: zawodniczek, które w jednym ważnym turnieju wzniosły się na wyżyny możliwości, żeby później popaść w szarzyznę i zapomnienie. Takim przykładem jest chociażby Jelena Ostapenko, triumfatorka French Open z 2017 roku. Czy Iga Świątek pójdzie w jej ślady? Jej styl gry i sposób, w jaki zdominowała rywalki na kortach Rolanda Garrosa pozwala wierzyć w wieloletnią dominację Polki, ale eksperci nie są przekonani, czy w Australian Open znowu sięgnie po wielkoszlemowe zwycięstwo.", "Serena Williams, Ashleigh Barty, Naomi Osaka, Bianca Andreescu, Simona Halep, Garbine Muguruza, a nawet rozbita w niedawnym finale przez Igę Świątek Sofia Kenin – to długa lista zawodniczek, które w oczach ekspertów z branży bukmacherskiej mają większe szanse na wygraną w najbliższym turnieju wielkoszlemowym, który odbędzie się w drugiej połowie stycznia na kortach w Melbourne. Identycznie jak szanse Polki jest oceniane prawdopodobieństwo triumfu Karoliny Pliszkowej, Petry Kvitowej i Eleny Switoliny. Wysokie kursy na każdą z wymienionych zawodniczek jasno wskazują na to, że na razie tylko w oczach polskich fanów Świątek została koronowana na tenisową królową. Według specjalistów z branży w kobiecym tenisie wciąż panuje bezkrólewie i czekają, aż z chaosu ostatnich lat, kiedy niemal każdy wielkoszlemowy turniej wygrywała inna zawodniczka, wyłoni się niekwestionowana liderka. Polka ma na nią olbrzymie zadatki, ale jeszcze nią nie jest. Wciąż jednak aż 17 złotych (minus podatek) płaconych przez legalnego bukmachera, firmę Totolotek, za jedną złotówkę postawioną na jej wygraną w Australian Open to kurs, na który warto zwrócić uwagę. Jakie racjonalne argumenty przemawiają za tym, że Iga może na dłużej zdominować światowy tenis? Raper Mezo kiedyś śpiewał, że „siłę mózgu przeciwstawia sile muskuł”. Iga Świątek ma jedno i drugie. A na dodatek wchodzi na scenę w wymarzonym momencie, kiedy gwiazda Sereny Williams już przygasa, a wśród potencjalnych następczyń trudno wskazać przyszłą dominatorkę.", "Jedną z największych różnic pomiędzy kobiecym i męskim tenisem, oprócz samej siły uderzeń i rotacji, jest to, jak często mecz w trakcie kompletnie zmienia swoje oblicze. O ile w męskim tenisie łatwiej powiedzieć o „bezpiecznej przewadze”, o tyle często w meczach pań sytuacja potrafi nawet przy piłkach meczowych zmienić się o 180 stopni. Iga Świątek w Paryżu imponowała silną psychiką i odpornością na stres godną wielkiej mistrzyni, a nie dziewczyny, która w tym roku zdawała egzamin dojrzałości. To w dużej mierze zasługa jej sztabu, do którego półtora roku temu dołączyła psycholożka sportu Daria Abramowicz. Jej rolą było przygotowanie tenisistki do tego, żeby w kluczowych momentach potrafiła „wyłączyć myślenie” i skupić się na każdej kolejnej wymianie piłek. – Bardzo dobrze mnie rozumie i zna. Tak jakby potrafiła czytać w moich myślach, co jest dziwne. Była żeglarką, więc ma doświadczenie w sporcie. Była też trenerką, więc ma jakby pełen pakiet. Dzięki niej staję się mądrzejsza. Wiem więcej o sporcie, o psychologii, potrafię zrozumieć swoje własne uczucia i wyrazić je. Dzięki niej zwiększyła się też moja pewność siebie – mówiła Świątek o swojej psycholożce w rozmowie z Polską Agencją Prasową.", "W trakcie turnieju częstym obrazkiem pomiędzy gemami była Iga siedząca na ławeczce z zamkniętymi oczami. To nie były wbrew pozorom krótkie drzemki, ale jedno z ćwiczeń mentalnych, które do arsenału Świątek dodała Abramowicz. Polega na wizualizowaniu sobie kolejnych wymian i zagrań. Psycholożka uchyliła rąbka tajemnicy dotyczącej współpracy z mistrzynią Rolanda Garrosa w rozmowie z „The New York Times”. ­– Masz przerwy pomiędzy gemami, pomiędzy setami i pomiędzy meczami. Z mentalnego punktu widzenia czasami najtrudniejszą i najważniejszą pracę trzeba wykonać właśnie w trakcie tych pauz. Mamy swój własny zestaw ćwiczeń, które Iga może wykonywać pomiędzy wymianami. Czasami to są ćwiczenia oddechowe. Czasami to są wizualizacje. Niekiedy po prostu wewnętrzny dialog. Ale ma ich wiele do dyspozycji, wybiera z nich to, czego potrzebuje w danym momencie – opowiadała Abramowicz dziennikarzom z USA. Efekty były imponujące. Wszystkie potencjalne „pożary” Iga gasiła w zarodku. Nawet, kiedy coś jej nie wychodziło, była na tyle odporna psychicznie, że poprawiała grę na tyle szybko, że ani przez moment losy meczu ani nawet seta nie były zagrożone. Polka potrafiła sprostać niezwykle trudnej roli faworytki po wyeliminowaniu z turnieju w imponującym stylu Simony Halep. – Kluczem do sukcesu było pozbycie się jakichkolwiek oczekiwań, skupienie się na każdej kolejnej piłce. Ciężko to zrobić przy tak dużej presji, ale po prostu robiłam to samo co w poprzednich rundach – podsumowała mecz finałowy z Sofią Kenin Polka. Skupianie się na kolejnych małych celach to klucz do sukcesu polskich sportowców: tak jak Świątek skupia się na kolejnych piłkach, tak Adam Małysz na dwóch równych skokach. Ale powiedzmy sobie szczerze – zwycięstwa bez sfery mentalnej są niemożliwe, ale ona sama to za mało. Od siedzenia na ławce z zamkniętymi oczami nikt jeszcze meczu nie wygrał.", "Słowa Wojciecha Fibaka o tym, że „Iga Świątek serwuje jak mężczyzna”, wzmocnione głosami innych ekspertów porównujących ją z zachwytem do panów grających w tenisa, odbiły się w świecie sportu szerokim echem i wzbudziły kontrowersje. Nie wdając się jednak w rozważania na temat ich stosowności, jedno jest pewne – siła uderzeń i warunki fizyczne Polki stawiają ją w absolutnej czołówce wśród Pań. Przy dłuższych wymianach Iga, której największym idolem jest Rafael Nadal, była nie do zatrzymania przez rywalki. Grane przez nią piłki były dla reszty po prostu zbyt szybkie. Za dobre. Zbyt bliskie perfekcji. Sven Groeneweld, były trener Marii Szarapowej i Any Ivanović, podkreśla, że Świątek ma wszystko, żeby na dłużej zagościć w czołówce. – Ona umie bardzo wiele, jest wszechstronna. Nadejdzie jednak taki moment, w którym inne zawodniczki lepiej ją poznają. Powinna przez kolejne pięć lat być w czołowej dziesiątce rankingu WTA. Jej przewagą jest współpraca z psycholożką, to bardzo ważne przy takich wielkich, wywracających życie do góry nogami sukcesach – powiedział Groeneweld.", " Sama Świątek wciąż jest nieco oszołomiona sukcesem. Na konferencji prasowej po powrocie do Warszawy podkreślała, że jeszcze nie oswoiła się z faktem, że jest mistrzynią French Open i najgorętszym nazwiskiem w kobiecym tenisie. Ma jednak dużo czasu na przyzwyczajenie się do nowej sytuacji. Przed nią czas na odpoczynek, a po nim przygotowania do imprezy, która odpowie na pytanie, czy French Open było pięknym snem, czy nową rzeczywistością. Oby to była ostatnia w życiu Igi szansa, żeby – patrząc na kursy bukmacherskie – startować w roli czarnego konia.", ": Marcin Bratkowski, Arskom", ".: Andrea Bertani", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Tydzień sukcesów polskich tenisistów", "date": "\n\t\t\t\t\t\t\t\t\t\t26 października, 2020\t\t\t\t\t", "text": ["Ubiegły tydzień był udany dla polskich tenisistów. Kacper Żuk (LOTOS PZT Team) wygrał w singlu halowy turniej ITF M25 w Hamburgu, Magda Fręch i Katarzyna Kawa triumfowały w deblu w amerykańskim Macon, gdzie Fręch (LOTOS PZT Team) dotarła też indywidualnie do półfinału. W przyszłym tygodniu czekają nas kolejne starty Polaków w międzynarodowym Tourze.", ": Tomasz Dobiecki", "Kacper Żuk (284. w rankingu ATP Tour) był rozstawiony z numerem drugim w imprezie rozgrywanej w hali na twardych kortach w Hamburgu, z pulą nagród 25 tys. dol. W finale pokonał Chun-Hsin Tsenga z Tajwanu 6:4, 7:6 (7-4). W sumie w pięciu meczach zawodnik LOTOS PZT Team stracił tylko jednego seta.", "– Ta wygrana bardzo cieszy, szczególnie, że w tym sezonie trudno jest złapać rytm i formę. Najpierw była kilkumiesięczna przerwa spowodowana koronawirusem, a potem właściwie cały czas niepewna sytuacja startowa. Trudno jest zaplanować występy, bo niektóre turnieje są odwoływane niemal w ostatniej chwili, a i tak w kalendarzu nie ma ich zbyt wielu, co nie ułatwia walki o punkty do rankingu. Ale cieszę, że udało mi się zagrać w Hamburgu i odnieść zwycięstwo. Trzeba się cieszyć każdym sukcesem w tum trudnym okresie i korzystać z każdej okazji do gry z zagranicznymi rywalami – powiedział Żuk.", "Trzeci z najwyżej notowanych polskich tenisistów do Hamburga udał się z Lizbony, gdzie dotarł do półfinału debla w challengerze ATP w Lizbonie (w singlu nie przeszedł eliminacji). W przyszłym tygodniu zagra znowu w Portugalii, tym razem w turnieju rangi ITF M25 w Vale do Lobo.", "W sobotę zwycięstwo a twardych kortach w turnieju ITF w amerykańskim Macon (pula nagród 80 tys. dol.) odniósł debel Fręch-Kawa, pokonując w decydującym meczu Amerykanki Francescę di Lorenzo i Jamie Loeb 7:5, 6:1. Kilka godzin wcześniej Fręch, aktualna mistrzyni Polski seniorek z Bytomia, musiała uznać wyższość Ukrainki Marty Kostiuk w półfinale singla, w którym przegrała 3:6, 2:6. Natomiast jej partnerka odpadła wcześniej w pierwszej rundzie, pokonana przez znaną Włoszkę Sarę Errani.", "Oprócz Frech i Kawy, w Macon wystąpiły też – ale bez powodzenia Katarzyna Piter i Paula Kania-Choduń. Wszystkie Polski w kolejnych tygodniach zagrają w USA w jeszcze w turniejach ITF w Tyler (80 tys. dol.) i Charleston (100 tys. dol.).", "Dobrą formę potwierdziła Weronika Falkowska wygrywając rywalizację deblistek w parze z Niemką Lisą Ponomar w turnieju ITF w Monastyrze (z pulą nagród 15 tys. dol.), po tym jak w poprzednim tygodniu doszła tam do finałów w singlu i deblu. W tym samym mieście do finały gry", "pojedynczej dotarł w imprezie ITF M15 Wojciech Marek (LOTOS PZT Team).", "W halowym turnieju WTA Tour w Ostrawie (pula nagród 528,5 tys. dol.) wystartowała Magda Linette. Polka przegrała w pierwszej rundzie z Hiszpanką Sarą Sorribes 1:5, 3:6. Natomiast w grze podwójnej, razem ze Szwajcarka Jil Teichmann, odpadła w ćwierćfinale.", "W tej samej fazie występ w halowej imprezie ATP Tour w Kolonii (271 tys. euro) zakończył duet Łukasz Kubot Marcelo Melo, który w poprzedni weekend w tym samym mieście dotarł do finału. W tym tygodniu Polak i Brazylijczyk wystartują w Wiedniu (1,489 mln euro), gdzie odnieśli", "zwycięstwa w latach 2015-16, a w poprzednim sezonie byli w finale. Tym razem zostali rozstawieni z numerem trzecim i w pierwszej rundzie spotkają się z Ravenem Klaasenem z RPA i Holendrem Jeanem-Julienem Rojerem.", "Do głównej drabinki dostali się, po dwóch wygranych meczach w eliminacjach, Karol Drzewiecki i Szymon Walków. W niej trafili na najwyżej rozstawiony w imprezie chorwacko-brazylijski debel Mate Pavić i Bruno Soares.", "W Wiedniu, w singlu, zagra Hubert Hurkacz (31. w ATP Tour), który w pierwszej rudzie spotka się z Węgrem Atillą Balazsem, jednym ze zwycięzców eliminacji.", "W tym tygodniu będzie tez można oglądać w akcji Kamila Majchrzaka, jak najwyżej rozstawionego w halowym challengerze ATP  Hamburgu (pula nagród 44,8 tys. euro). Na otwarcie wylosował Włocha Roverto Mancora. Jego partnerem w grze podwójnej będzie Szwajcar Marc-Andre Huesler, a pierwszymi rywalami Amerykanin Maxime Cressy i", "Francuz Albano Olivetti.", "W drabince deblowej znalazł się także Jan Zieliński, z którym w lipcu Majchrzak triumfował w lipcu w 94. Narodowych Mistrzostwach Polski w Bytomiu. Zawodnik LOTOS PZT Team stworzył parę ze Szwedem Andre Gorasonem, a w pierwszej rundzie na ich drodze staną Francuzi Sadio", "Doumbia i Fabien Reboul.", "Na kortach Górnika Bytom trwa pierwszy z trzech turniejów pod szyldem Halowy Puchar Polski. W imprezie rywalizują polscy tenisiści i tenisistki. W półfinałach kobiet spotkają się poniedziałek Julia Oczachowska (nr 1.) z Marceliną Podlińską (3.) oraz Magdalena Hędrzak (2.) z Aleksandrą", "Wierzbowską. U mężczyzn zagrają: Maciej Rajski (1.) z Jaszą Szajrychem i Kamil Gajewski (2.) z Michałem Mikułą (5.).", "Fot. Facebook Kacper Żuk/LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jan Zieliński: w deblu czuje się znakomicie", "date": "\n\t\t\t\t\t\t\t\t\t\t19 listopada, 2020\t\t\t\t\t", "text": [": Tomasz Dobiecki", "W sierpniu 2019 roku, po reorganizacji rankingu ITF-u i powrocie do wspólnego rankingu ATP, plasował się w nim w okolicach 1000-ego miejsca. Potrzebował niecałych 16 miesięcy, a po odjęciu 5 miesięcy przerwy w rozgrywkach nawet mniej, żeby wspiąć się na obecne 213 miejsce w rankingu deblistów.", "Jan Zieliński w 2019 wygrał w deblu sześć turniejów ITF, w tym trzy w parze z Kacprem Żukiem (LOTOS PZT Team). Razem udanie też rozpoczęli tegoroczne starty, zdobywając dwa tytuły w kolejnych imprezach z tego cyklu w Nussloch i Barnstaple. W lutym połączył siły z Szymonem Walkówem (LOTOS PZT Team), z którym triumfował w Glasgow i Sunderland (wszystkie cztery miały w puli nagród po 25 tys. dol.).", "Zaraz po tych sukcesach pojawili się w Kaliszu, powołani do reprezentacji przez kapitana Mariusza Fyrstenberga. Zdobyli decydujący o zwycięstwie punkt w meczu z Hongkongiem w Pucharze Davisa, udanie debiutując w drużynie narodowej. To był ostatni sportowy akcent przed trzymiesięczną przerwą w startach spowodowaną przez koronawirusa.", "– Jestem zadowolony z tego sezonu, który był dziwny i dla wszystkich trudny. Ale przed przerwą wykorzystałem praktycznie 100 procent możliwości, bo wygrałem cztery turnieje ITF 25, no i zadebiutowałem z Szymonem w reprezentacji daviscupowej. To było ważne osiągnięcie, a tak naprawdę spełnienie jednego z moich marzeń. Po przerwie, zanim jeszcze ruszyła międzynarodowa rywalizacja, mogliśmy wszyscy walczyć na punkty w turniejach LOTOS PZT Polish Tour. Szło mi w nich bardzo dobrze, a na zakończenie cyklu wygrałem poznański ITF Talex Open razem z Kacprem. Starty w imprezach organizowanych przez Polski Związek Tenisowy pozwoliły mi przygotować formę na kolejne miesiące i to widać było w moich wynikach – wspomina zawodnik LOTOS PZT Team.", "W tegorocznym LOTOS PZT Polish Tour Zieliński był jednym z najlepszych deblistów. Dodatkowo w parze z Kamilem Majchrzakiem wywalczył złoty medal 94. Narodowych Mistrzostw Polski w Bytomiu. Z Kamilem triumfował w Kozerkach, z Piotrem Matuszewskim wygrywał w Bydgoszczy i Poznaniu (korty Olimpii Poznań), a we Wrocławiu z Michałem Dembkiem, z którym w Szczecinie był w jeszcze w finale. Całkiem nieźle radził sobie też w singlu osiągając finał w Łodzi oraz półfinały w Szczecinie, Wrocławiu i Bydgoszczy. W zamykającym tegoroczny cykl LOTOS PZT Polish Tour międzynarodowym Talex Open ponownie okazał się najlepszy w grze", "podwójnej wraz z partnerującym mu Kacprem Żukiem. Wynik z Poznania powtórzył w imprezie tej samej rangi w Pradze, tym razem z Austriakiem Lucasem Miedlerem.", "Dzięki tym zwycięstwom poprawił swój ranking na tyle, żeby móc zagrać na wyższym poziomie w rozgrywkach ATP Challenger. Pod koniec września w rumuńskiej miejscowości Sibiu, Jan odniósł swoje pierwsze zwycięstwo w imprezie zaliczanej do tegoż cyklu. Razem z Amerykaninem Hunterem Reese wygrali turniej z pulą nagród 80 tys. dol. Miesiąc później w halowym challengerze tej samej rangi w Hamburgu osiągnął w parze ze Szwedem Andre Goranssonem półfinał, ale musiał go oddać walkowerem z powodów zdrowotnych.", "– Po wznowieniu międzynarodowego Touru szło mi dobrze. Zacząłem regularnie startować w challengerach i szybko poprawiłem ranking na tyle, że wchodziłem do głównych drabinek. Raz nawet byłem rozstawiony. Myślę, że to tylko kwestia czasu, że będę regularnie osiągał dobre wyniki w challengerach. Tak naprawdę, moje największe jak dotychczas zwycięstwo w Rumunii odniosłem w dość przypadkowym starcie, z przypadkowym partnerem. Była szansa na to, żeby jeszcze poprawić trochę ranking, ale miałem pecha – ocenia Zieliński.", "– Niestety, nie wiadomo jak to się stało, ale moje jesienne starty przerwał pozytywny wynik testu na koronawirusa. Na szczęście przeszedłem go bezobjawowo i konieczna była tylko dwutygodniowa izolacja, a teraz już wszystko jest dobrze. Nie ma jeszcze oficjalnego kalendarza ATP na przyszły sezon, ale jak tylko zostanie ogłoszony, to opracuję z trenerami plan przygotowań, treningów i pierwszych przyszłorocznych startów. W ostatnich tygodniach poznałem kilku chłopaków. Z niektórymi już grałem, no i mam z nimi kontakt. Kiedy będzie wiadomo, jak będzie wyglądał początek sezonu, to będę z nimi rozmawiał na temat wspólnych występów. Bardzo chciałbym zakończyć przyszły rok co najmniej w okolicach 100 miejsca na świecie i móc w przyszłym roku grać w turniejach ATP Tour. Wydaje mi się, że są to realne cele – powiedział zawodnik LOTOS PZT Team.", "JAN ZIELIŃSKI", "ur. 16 listopada 1996 r.", "praworęczny, oburęczny bekhend", "zarobki – 31 699 dol.", "miejsca w rankingu ATP Tour", "singiel – 819. (najwyższe – 780.)", "debel – 213. (najwyższe – 210.)", "zwycięstwa w turniejach:", "ATP Challenger Tour", "singiel – 0", "debel – 1", "ITF Circuit", "singiel – 0", "debel – 14", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Boris Becker: Zakochałem się w Wimbledonie", "date": "\n\t\t\t\t\t\t\t\t\t\t28 października, 2020\t\t\t\t\t", "text": ["Z", "o jego 12 triumfach w turniejach Wielkiego Szlema –  sześć razy jako tenisista i sześciokrotnie w roli trenera– oraz o jego dziennikarskiej pracy i budowie akademii rozmawia ", ".", "– ", "– Nie pamiętam wszystkich cytatów, które zamieszczałem na Twitterze, ale ten jest bardzo dobry i prawdziwy, gdyż dotyczy nie tylko tenisa, ale także życia. Każdy się uśmiecha, kiedy wygrywa na korcie. Ale czasem popełnisz podwójny błąd serwisowy lub przegrasz mecz, ale musisz iść dalej przed siebie. I tak samo jest w życiu.", "– Sądzę, że to bardzo interesujący projekt, a sam nigdy nie uczestniczyłem w czymś podobnym oraz nie brałem udziału w szkoleniach tenisowych na najwyższym poziomie przez Internet. Kiedy Tomasz Mrozowski (z Top Level Tennis – przyp. red.) skontaktował się ze mną, spotkaliśmy się w Monachium. Przedstawił mi przyczyny, dla których warto było wziąć udział w tym projekcie i uznałem, że to świetny pomysł. I takim sposobem znalazłem się w Warszawie.", "– Oczywiście miałem swoje plany. Po zakończeniu kariery zająłem się dziennikarstwem i zacząłem komentować mecze tenisowe. Przede wszystkim chciałem pozostać blisko sportu, jako ekspert tenisa lub dziennikarz. Poza tym pracowałem również jako trener.", "–  ", "– Novak nie był moim pierwszym podopiecznym, ale był pierwszym tak dobrym i uznanym zawodnikiem, którego prowadziłem. To był cudowny okres, w którym wygraliśmy razem sześć Wielkich Szlemów. Do dziś jesteśmy przyjaciółmi. Kiedy ludzie mówią o moich dokonaniach, wspominają głównie sześć wygranych przeze mnie Wielkich Szlemów, kiedy byłem zawodnikiem. Wtedy poprawiam ich, że wygrałem drugie sześć jako trener.", "– Trudno tak porównywać tym bardziej, że zarówno wygranie Wielkiego Szlema jako zawodnik, jak i jako trener, jest bardzo trudne. Trzeba jednak pamiętać, że to są dwie kompletnie inne role. Ponadto, jeśli jesteś dobrym tenisistą, to nie oznacza, że będziesz dobrym szkoleniowcem. I tak samo to, że ktoś jest dobrym trenerem, nie oznacza, że w przeszłości był świetnym zawodnikiem. Bardzo rzadko spotyka się aby, jakaś osoba wygrała Wielkiego Szlema jako zawodnik i trener.", "– To było 35 lat temu, więc już nie pamiętam dokładnie. Ale nie mam wątpliwości, że to była wspaniała chwila tym bardziej, że byłem pierwszym Niemcem, który tego dokonał. Sam fakt, że siedzimy i rozmawiamy wynika także z tego, że wygrałem tamtego Wielkiego Szlema. Wszystko, co wydarzyło się potem w mojej tenisowej karierze, miało swój początek właśnie 7 lipca 1985 roku w Londynie.", "– Jeśli nie wierzysz w sukces, to nigdy go nie osiągniesz. I tego też staram się uczyć dzisiaj juniorów. Zawsze trzeba wierzyć w zwycięstwo, do ostatniej piłki, dopóki trwa mecz.", "– Przede wszystkim dorastałem oglądając Wimbledon w niemieckiej telewizji, zaś moim bohaterem był Björn Borg. Poza tym Wimbledon różni się od pozostałych turniejów na świecie. Kiedy tam jesteś, czujesz, że przebywasz w wyjątkowym miejscu, niczym w kościele. Można to porównać do zakochania się. Ja zakochałem się w Wimbledonie.", "– Zagrałem tysiące meczów jako zawodnik, ale nie pamiętam żadnego jako całości. Pamiętam za to pojedyncze momenty z różnych pojedynków. Najłatwiej byłoby powiedzieć, że ze spotkań finałowych, ale chyba nawet bardziej z gier w pierwszych rundach. Mam duży szacunek do tamtych meczów, bo jeśli nie wygrasz pierwszej rundy, to nie będzie finału. A czasem zdarza się, że właśnie mecz pierwszej rundy będzie trudniejszy od finału.", "– To była chyba kwestia szczęścia. Moi rodzice byli wielkimi fanami tenisa. Mój ojciec był architektem i zaprojektował klub tenisowy, w którym później grałem. A ja lubiłem sport. Grałem w piłkę, koszykówkę czy pływałem. Kiedy byłem mały, nie grałem tylko w tenisa.", "– Przede wszystkim dlatego, że gra w tenisa wychodziła mi najlepiej. Poza tym tenis to sport indywidualny, w którym moja osobowość odgrywała dużą rolę. W piłce nożnej, gdy strzelisz dwie bramki, możesz stracić trzy i przegrasz. W tenisie, jeśli grasz dobrze to wygrywasz.", "– To jest coś czego żałuję, ale nie byłem wystarczająco dobry. Ponadto mój styl gry zawsze był bardziej agresywny, oparty na tym, aby przede wszystkim zdobywać punkty. Na nawierzchni ziemnej liczy się to, aby w pierwszej kolejności nie stracić punktu. Ale to nie było dla mnie. W Paryżu przegrywałem z zawodnikami, którzy czuli się zdecydowanie lepiej w kontrataku niż ja.", "– Teraz już nie, bo jestem bardzo szczęśliwy z tego, co osiągnąłem. Wygrałem każdy duży turniej z wyjątkiem French Open. Ponadto zwyciężyłem także w grze podwójnej na igrzyskach olimpijskich.", "– Tak, i to bardzo, ponieważ teraz jest bardziej nastawiony na siłę fizyczną. Siłownia odgrywa większą rolę niż technika i dobry forhend. Jako trener nie zgadzam się z takim podejściem, ponieważ mecze wygrywa się na korcie, a nie w siłowni. Jednak obecnie wielu młodych zawodników spędza więcej czasu ze specjalistami od przygotowania fizycznego niż ze swoimi trenerami.", "Urodzony w 1967 roku Boris Becker został legendą tenisa, którą znają fani na całym świecie. Był sześciokrotnym zwycięzcą Wielkiego Szlema, złotym medalistą igrzysk olimpijskich oraz liderem światowego rankingu. Łącznie wygrał 49 turniejów przez 15 lat zawodowej kariery.", "Po zakończeniu kariery o Beckerze wciąż było głośno. W ostatnich miesiącach m. in. ze względu na jego zaangażowanie w ruch Black Live Matters. Becker już od długiego czasu mieszka w Londynie, gdzie uczestniczył w manifestacjach przeciwko rasizmowi, co pokazał także w swoich mediach społecznościowych. To z kolei niespodziewanie spotkało się z wieloma negatywnymi komentarzami.", "– Jestem wstrząśnięty, zszokowany, przestraszony wieloma obelgami, wyłącznie z Niemiec, za moje wsparcie demonstracji Black Lives Matters w Londynie! Dlaczego staliśmy się krajem rasistów? –  pisał Boris Becker na Twitterze. A ponadto wspominał, że jego troje starszych dzieci (o czarnoskórej karnacji) także doświadczyło rasizmu.", "Wcześniej o Beckerze było głośno w 2019 roku, kiedy to z powodu długów był zmuszony sprzedawać swoje sportowe pamiątki. Puchary, medale oraz inne pamiątki z czasów kariery – wszystko zostało sprzedane za łączną kwotę ok. 800 tys. euro. To m.in. efekt decyzji sądu w Londynie, który w 2017 roku uznał go bankrutem. I to mimo że Becker na korcie podczas kariery zarobił ok. 25 milionów dolarów. Wiele z nich stracił także przy okazji rozwodów oraz nieudanych biznesów.", "W międzyczasie, w połowie 2018 roku o Niemcu było ponownie głośno. Tym razem z powodu innego rodzaju skandalu. Becker przyjechał bowiem do Londynu na Wimbledon z… fałszywym paszportem dyplomatycznym Republiki Środkowoafrykańskiej. Liczył, że dzięki temu uniknie postępowania upadłościowego w Wielkiej Brytanii. Republika Środkowoafrykańska szybko jednak poinformowała, że paszport, którym posługiwał się Becker był fałszywy.", "Jakby tego było mało, nie jest tajemnicą, że Becker w przeszłości był też uzależniony od alkoholu czy leków, o czym otwarcie przyznał w swojej autobiografii. A do tego nie stronił od hazardu i pokera.", "Upadek Beckera zaczął się niedługo po zakończeniu przez niego kariery. Już w 2002 roku sąd w Niemczech skazał go na dwa lata więzienia w zawieszeniu i pół miliona euro grzywny za niezapłacenie ok. 1,7 mln euro zaległych podatków. Z kolei dwa lata później ujawniono informacje o zaległych podatkach Beckera we Francji. Tam skończyło się na zapłacie przez Niemca francuskiej skarbówce 500 tys. dolarów.", "Fot. Facebook Boris Becker", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Jasza Szajrych: Nie żałuję, że wybrałem tenis", "date": "\n\t\t\t\t\t\t\t\t\t\t29 października, 2020\t\t\t\t\t", "text": ["– Pierwszy raz na korcie byłem mając sześć lat. Regularne treningi zacząłem jednak dwa lata później. Do sportu zachęcili mnie dziadkowie, ale takim przełomowym momentem był turniej na Golęcinie. To były ogólnopolskie zawody, a ja dotarłem w nich do finału, który omal nie wygrałem. A tamtym okresie nawet jeszcze regularnie nie trenowałem. Wtedy też mnie zauważono i zaproponowano zajęcia w sekcji. Początkowo trenowałem w AZS Poznań, ale już od sześciu lat reprezentuję barwy Grunwaldu. I na pewno nie żałuję, że wybrałem tenis", "– Nie był to łatwy okres, ponieważ w momencie największych obostrzeń nie miałem skończonych 18 lat i w myśl przepisów nie mogłem nawet sam wyjść z domu! Starałem się jednak wykorzystać ten czas najlepiej jak tylko się da. Sporo biegałem, wzmocniłem się fizycznie. No i też sporo się uczyłem, co też przyniosło dobre efekty. Jeszcze do niedawna uczęszczałem do liceum w Poznaniu, ale w tej placówce trudno było łączyć naukę z treningami. Przychodziłem na lekcje zmęczony i nie mogłem się skupić na nauce, nie przyswajałem wiedzy. Problemów było jednak więcej. Dlatego zdecydowałem się pójść śladem wielu innych tenisistów i przenieść się do Sopockiej Akademii Tenisowej. Jeżdżę tam dwa, trzy razy w semestrze, a na co dzień uczę się zdalnie. Początkowo byłem sceptycznie nastawiony do takiej formy edukacji, ale jak się okazało, w moim przypadku przynosi ona dobre efekty. Kiedy mam czas to się uczę, a w przypadku problemów korzystam z pomocy babci, która była nauczycielką, albo też pobieram korepetycje. Oceny mam teraz lepsze i z optymizmem czekam na przyszłoroczną maturę.", "– W tych pierwszych mistrzostwach liczyłem na coś więcej, ponieważ tuż przed tymi zawodami wystąpiłem w dwóch bardzo mocno obsadzonych turniejach międzynarodowych w Szczecinie oraz Warszawie, i w obu okazałem się najlepszy. Byłem więc w wysokiej formie. Na mistrzostwa pojechałem jednak nieco zmęczony, i to zarówno pod względem fizycznym, jak i psychicznym. I to trochę wyszło.", "– To jednak tylko dodatek do singla. To on jest dla mnie priorytetem, choć akurat ubiegły rok nie był dla mnie w tej specjalności taki, jakbym chciał i oczekiwał. W mistrzostwach Polski dwa razy docierałem do ćwierćfinałów, prowadziłem w nich, a mimo to schodziłem z kortu pokonany. W decydujących momentach coś zawsze szło nie tak.", "– Najmocniejszą stroną jest forhend. Nie narzekam też na szeroko rozumiane przygotowanie fizyczne. A popracować, wbrew temu o czym mogłyby świadczyć moje wyniki w deblu, powinienem chociażby nad wolejem. Rezerwy, i to chyba u wszystkich młodych tenisistów, są także w przygotowaniu mentalnym. Psychika jest czymś nad czym zawsze warto pracować.", "– Ten „dorosły” tenis nie jest mi obcy, ale też nie mogę powiedzieć, abym dobrze go znał. A różnice rzeczywiście są spore. I nie chodzi wcale o same uderzenia, ale o głowę, szanowanie piłki i wszystko to, co wiąże się z doświadczeniem. W ubiegłym roku w mistrzostwach Polski seniorów w singlu doszedłem do ćwierćfinału. Czyli tak samo, jak w gronie juniorów.", "– Cenię i podziwiam wielu tenisistów. Staram się też zachowywać na korcie tak jak oni. Podkreślam słowo zachowywać. Jeśli miałbym wskazać tego jednego, to byłby to obecnie Novak Djokovic. Jego styl gry i sposób poruszania się na korcie bardzo mi odpowiada. Może dlatego, że jestem podobnej budowy ciała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga wciąż w formie, również w obliczu spotkania z mediami", "date": "\n\t\t\t\t\t\t\t\t\t\t14 października, 2020\t\t\t\t\t", "text": ["W środę 19-letnia Iga Świątek ze swoim teamem znalazła się w ogniu pytań polskich mediów, podczas konferencji prasowej, która odbyła się na stadionie warszawskiej Legii. Poradziła sobie równie znakomicie, jak z siedmioma rywalkami na paryskich kortach.", ": Tomasz Dobiecki", "Mateusz Kostrzewa", "Świątek jako pierwszy reprezentant Polski w historii odniosła singlowe zwycięstwo w Wielkim Szlemie. W dodatku nie straciła seta w siedmiu spotkaniach, a rywalkom oddała tylko 28 gemów, przy czym nie więcej niż pięć e jednym meczu.", "Oprócz niej za stołem podczas konferencji prasowej zasiadł jej cały sztab szkoleniowy: główny trener Piotr Sierzputowski, fizjoterapeuta Maciej Ryszczuk i psycholog Daria Abramowicz.", "Oto, co powiedzieli.", "Iga Świątek, triumfatorka Roland Garros 2020:", "– Będę jeszcze potrzebować czasu, żeby spojrzeć na ten sukces z szerszej perspektywy. W Paryżu przełomowy był mecz z Simoną Halep, po nim moje poczucie skuteczności zaczęło wzrastać. Na pewno z każdym meczem wiedziałam, że stać mnie na końcowe zwycięstwo. Świadomość, że mogę wygrać turniej wielkoszlemowy może przytłoczyć, więc też korzystałam z narzędzi Darii i na bieżąco wszystko omawiałyśmy. Jestem wdzięczna, że ze mną wyjeżdża, a nie pracujemy tylko on line, bo przecież nie jestem jej jedyną zawodniczką. Ta współpraca trwa cały czas. Trzeba pamiętać, że psycholog jest nie tylko dla ludzi z problemami, ale też dla tych, którzy chcą się rozwijać.", "Największą przyjemność daje mi chyba teraz spojrzenie na ten sukces z pełnej perspektywy. Jak sobie przypominam jak niepewnie się czułam na początku, a jak dobrze grałam na samym końcu, to ciepło mi się robi na sercu. Było dużo wzlotów i upadków w trakcie tego sezonu, ale ze szczęśliwym zakończeniem. Tym bardziej jestem wdzięczna swojemu zespołowi, że był ze mną, że pomagał mi w tych wszystkich momentach.", "Piotr Sierzputowski, główny trener:", "– Wyzwań w całym sezonie było bardzo dużo, bo ta cała sytuacja pandemiczna nie ułatwia funkcjonowania w Tourze. To, że musimy spędzać prawie cały czas w odizolowaniu od świata zewnętrznego, to jedno z największych wyzwań sportu, choć właściwie już nie tylko sportu. Na pewno od momentu wznowienia sezonu i przebywania w tej „bańce” sensownie się dostosowaliśmy do tego i mamy efekt.", "Najmniej tej energii było tuż po finale, bo wtedy było pełne odcięcie prądu. Trzeba też opracować plan startowy na przyszły sezon, a także rozpocząć przygotowania do niego. Ze względu na zamieszanie wokół Igi, będzie trzeba znaleźć nową lokalizację do trenowania, bo potrzebujemy spokoju, żeby się skoncentrować na trenowaniu. Tenis się przemieszcza wraz z pogodą, więc będziemy szukać takich miejsc, gdzie będzie możliwe granie na otwartej przestrzeni.", "Iga zagrała w Paryżu wszystkie mecze na niesamowitym poziomie, zadziałało u niej wszystko zarówno tenisowo, jak i w głowie. Należy się zastanowić co należy zrobić, żeby ten wysoki poziom gry utrzymać. Tym bardziej, że będzie musiała sobie udowodnić, że ten sukces nie był przypadkowy, podobnie jak wysoka pozycja w rankingu. Wiadomo, że się pojawi też większa presja. Na pewno zwycięstwo w Paryżu pokazało jej, że wielka praca, jaką wykonuje przynosi właściwe efekty i pozwoli też nabrać większej pewności siebie.", "Daria Abramowicz, psycholog:", "– Iga jest bardziej świadoma, mimo młodego wieku. Postęp następuje w różnych przestrzeniach, w jednych wolniej, w drugich szybciej. W pewnym momencie te puzzle same się układają w całość. Na pewno nie zgodzę się do końca z twierdzeniem, że jest to przemiana, bardziej ewolucja. To nie był łatwy czas, i to nie tylko ten turniej, ale cały sezon i powrót do Touru po pandemii. To, co widać w telewizji to jedynie część pracy wykonywanej przez nas na co dzień. Na pewno Iga jest świetną zawodniczką do współpracy, bo jest świadoma siebie i ma dużą chęć wewnętrznego rozwoju. Widać też, że regularnie robi postępy i wyciąga wnioski. Dołączyłam do teamu półtora roku temu i właściwie od samego początku nastąpiło właściwe kliknięcie, między nami. Świetnie się rozumiemy. Przez cały czas metody współpracy się nie zmieniają, bo od dawna przygotowywaliśmy się do takiego wyniku. A teraz fakt, że sezon się skończył daje nam więcej czasu przestrzeni na uporządkowanie tego, co się wydarzyło. No i postaramy się wziąć z tej sytuacji to, co najlepsze. Uważam, że w Paryżu bardzo dobra była decyzja o grze w debla, bo pomagała Idze pozostawać w rytmie, wokół swoich rutyn i schematów, pozwalających zachować właściwe nastawienie. Fizycznie mógł być oczywiście problem, ale cały zespół się spisał świetnie i właściwie przebiegała regeneracja miedzy meczami.", "Maciej Ryszczuk, trener przygotowania fizycznego:", "– Miło mi, że dwie prowadzone przeze mnie zawodniczki odniosły zwycięstwa w tegorocznym Roland Garros, bo Timea Babos triumfowała też w deblu. Patrząc na sukces Igi mogę śmiało powiedzieć, że jej ciało dało radę w 100 procentach. Były co prawda pewne elementy przeciążeniowe, ale jakoś udawało nam się wszystko naprawiać na bieżąco. Iga była świetnie przygotowana do każdego kolejnego meczu.", "Mirosław Skrzypczyński, prezes Polskiego Związku Tenisowego:", "– Taki sukces Igi, i to w tak młodym wieku, budzi szacunek, bo to naprawdę niesamowita sprawa. To też piękna karta w historii polskiego tenisa, który w przyszłym roku będzie obchodził 100-lecie. Ale trzeba też pamiętać, że to duże wyzwanie dla niej samej i całego jej sztabu szkoleniowego. Wokół Igi zapanowało istne szaleństwo, więc będzie teraz musiała sobie z tym całym zamieszaniem poradzić i odnaleźć się w nowej roli. Ale najważniejsza zmiana będzie dotyczyć tego, że to na niej będzie ciążyć presja w większości meczów. Po tak dużym awansie w rankingu będzie rozstawiana w turniejach i w pierwszych rundach grać przeciwko niżej notowanym rywalkom. Także teraz to ona będzie coraz częściej faworytką i będzie musiała udowadniać swoja wysoką pozycję. Ale wierzę, że sobie poradzi, bo ma niesamowity talent i ostatnio zrobiła ogromny progres w grze. Widać, że jest coraz silniejsza i nabiera pewności siebie. Pomimo zaledwie 19 lat pokazała bardzo silną psychikę, ale i odporność na trudne warunki pogodowe oraz ogólną sytuację epidemiczną, bo turniej był rozgrywany w specyficznych warunkach. Pomimo tego spełniła swoje wielkie marzenie o zwycięstwie w Roland Garros, a to na pewno nie koniec jej sukcesów. Bardzo byśmy chcieli, żeby spełniło się też jej drugie wielkie marzenie o medalu olimpijskim, bo jeszcze żadnemu z Polaków nie udało się stanąć na olimpijskim podium w tenisie. Szansę na to będzie miała już za kilka miesięcy, podczas igrzysk w Tokio. I już teraz mocno trzymam kciuki, żeby jej się to udało. Skoro jako pierwszy reprezentant Polski triumfowała w singlu w Wielkim Szlemie, to może zdobędzie też pierwszy medal olimpijski w tenisie dla naszego kraju. Bardzo w to wierzę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "POWSTANIE NOWOCZESNE CENTRUM SZKOLENIOWE POLSKIEGO ZWIĄZKU TENISOWEGO", "date": "\n\t\t\t\t\t\t\t\t\t\t15 października, 2020\t\t\t\t\t", "text": ["Już przed spektakularnym sukcesem Igi Świątek, Ministerstwo Sportu dofinansowało budowę Akademii Tenisowej Tenis Kozerki – Centrum Szkoleniowego Polskiego Związku Tenisowego. Dofinansowanie w wysokości blisko 11,5 mln zł zostało przyznane we wrześniu br. w ramach Programu Inwestycji o Szczególnym Znaczeniu dla Sportu.", "Przewidywany całkowity koszt realizacji inwestycji to ponad 23,3 mln zł. W Kozerkach powstanie nowoczesne Centrum Szkoleniowe Polskiego Związku Tenisowego, w którym polscy tenisiści będą przygotowywać się do najważniejszych startów. Zostaną wybudowane między innymi:", "• dwie hale tenisowe – mała i duża", "• 2 korty twarde zewnętrzne", "• 7 kortów ziemnych", "• kort centralny ziemny z trybunami", "• hala sportowa do treningów ogólnorozwojowych", "• zespół boisk", "Celem Programu Inwestycji o Szczególnym Znaczeniu dla Sportu jest rozwój bazy obiektów sportowych służących potrzebom polskiego sportu wyczynowego dla zapewnienia odpowiednich warunków szkolenia i treningu sportowców, przygotowania kadry narodowej oraz organizacji zawodów. Inwestycje dotyczą budowy, przebudowy lub remontów obiektów specjalistycznych, spełniających standardy międzynarodowe, mogących stać się areną ważnych zawodów i imprez sportowych rangi ogólnopolskiej, europejskiej i światowej. Program obejmuje w szczególności inwestycje w miejscach, w których prowadzone będą szkolenia centralne, w tym inwestycje Centralnego Ośrodka Sportu, inwestycje w dużych aglomeracjach miejskich umożliwiające zawodnikom równoległe prowadzenie szkolenia sportowego i edukacji lub pracy, a także zadania inwestycyjne Instytutu Sportu.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Iga i Rafa królują w Paryżu", "date": "\n\t\t\t\t\t\t\t\t\t\t10 października, 2020\t\t\t\t\t", "text": ["10 października 2019 roku Nagrodę Nobla w dziedzinie literatury otrzymała Olga Tokarczuk, a rok później znów Polka jest na ustach całego świata. Iga Świątek, jako pierwsza Polka została zwyciężczynią turnieju Wielkiego Szlema w grze pojedynczej. 19-latka pokonała w finale turnieju Rolanda Garrosa na korcie centralnym im. Philippa Chartier Amerykankę Sofię Kenin 6:3, 6:1. ", "W finale mężczyzn Rafael Nadal pokonał Serba Novaka Djokovica 6:0, 6:2, 7:5. Tym samym wygrał ten turniej po raz 13. Hiszpański tenisista wywalczył 20. wielkoszlemowy tytuł i zrównał się z rekordzistą wszech czasów wśród mężczyzn Szwajcarem Rogerem Federerem.", "Pierwszy set finałowego pojedynku kobiet zaczął się znakomicie dla Polki, która prowadziła już 3:0, ale później do głosu doszła rywalka, która wyrównała stan meczu na po 3. Chwilę potem inicjatywę znów przejęła Iga. Nasza zawodniczka wyszła na prowadzenie 5:3 i serwowała, by zamknąć premierową partię. Nie wykorzystała szansy, lecz za moment zrobiła to przy podaniu Kenin.", "W drugiej partii to Amerykanka zaczęła od przełamania. Świątek jednak błyskawicznie odpowiedziała i odzyskała kontrolę nad meczem. Wówczas lekko zdenerwowana Kenin poprosiła o konsultację medyczną i opuściła kort na trzy minuty.", "– Uważam, że to była gra psychologiczna, a zrazem przerwa taktyczna ze strony urodzonej w Moskwie Amerykanki. Widać to było również z reakcji widzów – zaznaczył komentator Karol Stopa w stacji Eurosport.", "Zanim Kenin powróciła, Iga przez chwilę poćwiczyła serwis, by „utrzymać” gotowość do mocnego wysiłku i kontynuowania pojedynku. Od razu po wznowieniu spotkania Polka raz jeszcze odebrała serwis Sofii i poszła za ciosem. Niebawem mogła się cieszyć z historycznego sukcesu!", "W pierwszej kolejności – za zgodą sędzi – Iga podbiegła do swoich bliskich i sztabu szkoleniowego, by ich wyściskać.", "– To jakieś szaleństwo, każdego roku oglądałam ten turniej i patrzyłam jak Rafa podnosi puchar w geście triumfu. To niewiarygodne, ale ja jestem w tym samym miejscu – powiedziała tuż po wręczeniu pucharu Iga Świątek.", "– Wielka radość, wielkie wydarzenie. Ogromny sukces polskiego tenisa, polskiego sportu. Żałuję jednego, że moja mama nie doczekała tej chwili. Iga przeszła przez cały turniej jak burza. Jedynie w pierwszym secie finałowego pojedynku była chwila zwątpienia, gdy Kenin wyrównała na po trzy – powiedział tuż po meczu Wojciech Fibak i dodał, że liczy na to, że Iga będzie tak popularna jak Robert Lewandowski", "Podopieczna Piotra Sierzputowskiego w drodze do finału nie przegrała seta i straciła zaledwie 23 gemy.", "Iga Świątek to pierwsza w historii polskiego tenisa zwyciężczyni turnieju Wielkiego Szlema. Przed nią do finałów dochodziły Jadwiga Jędrzejowska (1939 rok) i Agnieszka Radwańska (2012 rok). Za zwycięstwo w Paryżu Polka zarobiła prawie 1,9 mln dolarów. Kolejne niespełna 131 tys. dolarów (do podziału) zapewnił jej półfinał debla.", "Fot. Roland Garros", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Muszę nauczyć się żyć z popularnością", "date": "\n\t\t\t\t\t\t\t\t\t\t11 października, 2020\t\t\t\t\t", "text": ["W niedzielne południe na dachu Galerii Lafayette w Paryżu odbyła się sesja zdjęciowa Igi Świątek oraz konferencja prasowa.", "– Próbowałam zasnąć, ale było to dość trudne. Nie tylko dawały znać o sobie jeszcze emocje, ale obchodziliśmy także urodziny Darii Abramowicz, mojej psycholog. W sumie spałam może 4 godziny.", "– Telefon włączyłam dwie godziny po meczu. Dostałam mnóstwo wiadomości i gratulacji, za które bardzo dziękuję. Jestem szczęśliwa, że cała Polska mnie wspierała i mocno kibicowała, to bardzo mi pomogło.", "Kiedy wrócę do domu i trochę odpocznę to wtedy dotrze do mnie ten sukces. Po tych dwóch tygodniach spędzonych w tenisowej bańce mogę nareszcie wyjść i poznać lepiej Paryż.", "– To były dwa pojedynki. Pierwszy z Simoną Halep, a drugi to oczywiście finał.", "– Jestem zszokowana, bo nigdy nie było tyle zamieszanie wokół mojej osoby: sesje fotograficzne, wywiady. Nie czuję się celebrytką. Muszę nauczyć się żyć z popularnością. Popularność jest miła, ale trzeba cały czas mocno pracować. Moje życie wywróciło się do góry nogami.", "– Chciałabym osiągnąć zwycięstwa we wszystkich Wielkich Szlemach i zdobyć medal olimpijski.", "Fot. Roland Garros", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Sukces Igi otwiera nową kartę w historii polskiego tenisa", "date": "\n\t\t\t\t\t\t\t\t\t\t12 października, 2020\t\t\t\t\t", "text": [": Tomasz Dobiecki", "Przez dwa tygodnie mogliśmy śledzić kolejne zwycięskie pojedynki, w których Świątek nie straciła seta, a w sumie w ośmiu meczach oddała rywalkom zaledwie 28 gemów. Do tego dodać należy jeszcze osiągnięty półfinał gry podwójnej, bo na tym poziomie rywalizacji połączenie singla z deblem i to z tak udanymi wynikami to jest wielkie osiągnięcie.", "Warto przypomnieć, że jako ostatnia bez straty seta w Roland Garros triumfowała Belgijka Justine Henin (w 2007 r.), która dotarła na fotel liderki rankingu WTA Tour.", "– Na razie nie wiem, co się dzieje. To wszystko mnie przerasta, w mojej głowie jest po prostu szaleństwo – mówiła Świątek po triumfie na paryskich kortach. – Gdyby ktoś powiedział dwa tygodnie temu, że wygram ten turniej stwierdziłabym, że to nielogiczne. Przed turniejem zobaczyłam, że mam fatalne losowanie i w pierwszej rundzie gram z rozstawioną zawodniczką. Nigdy nie pomyślałabym, że tak się to skończy.", "W poniedziałek Iga przesunie się z 54. na 17. pozycję w rankingu WTA Tour, najwyższą w dotychczasowej karierze. Na kolejny jej awans w tej klasyfikacji poczekamy zapewne kilka miesięcy, bo udanym występem w Paryżu zakończyła tegoroczne starty. Będzie więc czas na ochłonięcie, odpoczynek, podsumowanie, regenerację sił oraz przygotowania do nowego sezonu.", "– Gratulujemy szczęśliwemu tacie Tomaszowi Świątkowi oraz niesamowitemu teamowi stojącemu za tym sukcesem, czyli trenerowi Piotrowi Sierzputowskiemu i psycholog Darii Abramowicz. Również wszystkim innym, którzy przez lata treningów i pierwszych startów w Tourze przyczynili się do tego, czego świadkami byliśmy w Paryżu. A przecież to dopiero początek wielkiej kariery i sukcesów w największych turniejach – uważa Mirosław Skrzypczyński, prezes Polskiego Związku Tenisowego.", "Świątek jest pierwszym reprezentantem Polski, któremu udało się w singlu odnieść zwycięstwo w Wielkim Szlemie. Przed nią bliskie tego były Jadwiga Jędrzejowska właśnie w Roland Garros w 1939 roku oraz Agnieszka Radwańska w Wimbledonie w 2012, osiągając finały.", "Natomiast w grze podwójnej mieliśmy już okazje świętować zwycięstwa Polaków, jak choćby Łukasza Kubota w Australian Open (2014) i Wimbledonie (2017), a wcześniej Wojciecha Fibaka w Australian Open (1978).", "– Oni, jak również paru innych zawodniczek i zawodników, wszyscy przetarli szlaki i pokazali, że polskich tenisistów stać na dobre wyniki w Wielkim Szlemie oraz imprezach WTA i ATP Tour. Od kilku lat mogliśmy oklaskiwać ich coraz lepsze wynik i coraz śmielej myśleć o jeszcze", "większych sukcesach. Wierzymy, że zwycięstwo Igi w Roland Garros przyczyni się do zwiększenia popularności tenisa w kraju i że za jej przykładem podążą inni. PZT, dzięki wsparciu finansowemu naszego głównego partnera Grupy LOTOS, stara się stwarzać coraz lesze warunki rozwoju dla utalentowanej młodzieży, choćby w ramach programu „Rakiety", "LOTOSU”. Ale także w ramach LOTOS PZT Team pomagamy juniorom w trudnym momencie przejścia do grona seniorów. Wierzymy, że te działania przyniosą właściwe skutki w bliskiej przyszłości – podkreśla Mirosław Skrzypczyński.", "Rok 2020 jest trudny, bo ze względu na koronawirusa, na kilka miesięcy wstrzymano międzynarodowy Tour. W wyniku bliskiej współpracy PZT z Ministerstwem Sportu w maju tenis jako jedna z pierwszych dyscyplin został „odmrożony” po pandemii. W wyniku przygotowania szczegółowych procedur sanitarnych możliwa była organizacja cyklu 9 turniejów w 8 miastach dla krajowej czołówki w ramach LOTOS PZT Polish Tour, w tym 94. Narodowych Mistrzostw Polski w Bytomiu, z rekordową pulą nagród 200 tysięcy złotych.", "Na przyszły rok przeniesiono rywalizację w drużynowych rozgrywkach z udziałem dwóch narodowych reprezentacji. Dlatego dopiero w dniach 5-6 lutego Polki, prowadzone przez kapitana Dawida Celta, spotkają się w Bytomiu z zespołem Brazylii (być może zagra Iga Świątek). Stawką tego meczu będzie prawo gry w barażach w 2022 roku o miejsce w finałowym", "turnieju Billie Jean King Cup (wcześniej Fed Cup) w Budapeszcie.", "Na rozegranie spotkania z Salwadorem (nie mogło się odbyć we wrześniu) w barażach o awans do fazy play off Grupy Światowej I czekają polscy tenisiści i kapitan Mariusz Fyrstenberg. ITF jeszcze nie wyznaczyła dokładnego terminu – będzie to albo marzec, albo wrzesień 2021 roku.", "Warto przypomnieć, że w połowie przyszłego roku będziemy obchodzić 100-lecie istnienia Polskiego Związku Tenisowego, który powstał w lipcu 1921 roku w Poznaniu. Być może do czasu tej rocznicy będziemy świadkami kolejnych wielkich sukcesów naszych zawodników na międzynarodowych arenach. Mocno trzymamy za nich kciuki!", "Fot. Roland Garros", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ATP Finals w Londynie: Łzy Kubota i Melo", "date": "\n\t\t\t\t\t\t\t\t\t\t23 listopada, 2020\t\t\t\t\t", "text": [": Tomasz Dobiecki", "Z kolei w grze pojedynczej w ATP Finals triumfował Rosjanin Danił Miedwiediew. W finale w Londynie pokonał on Dominica Thiema 4-6, 7,-6, 6-4. Rosjanin wygrał ATP Finals nie ponosząc ani jednej porażki. Jednocześnie stał się 25. zwycięzcą tego turnieju (odbywającego się od 1970 roku) i drugim sportowcem z Rosji, który wygrał ATP Finals!", "W czwartym z rzędu występie w londyńskim mastersie Kubot i Melo ponieśli w fazie grupowej z Amerykaninem Rajeevem Ramem i Brytyjczykiem Joe Salisburym (nr 2.) 5:7, 6:3, 5-10 oraz z Niemcami Kevinem Krawietzem i Andreasem Miesem (nr 3) 2:6, 6:7 (5-7). I w tym momencie stracili już szansę na awans do półfinału.", "Natomiast w ostatnim wspólnym występie jednak wygrali z Holendrem Wesleyem Koolhofem i Chorwatem Nikolą Mekticem (nr 5) 6:4, 6:7 (2-7), 10-8, a po tym zwycięstwie Łukasz odtańczył kankana. Potem był sentymentalnie, łzy i wzajemne podziękowania. Warto przypomnieć, że Koolhof i Mektic okazali się najlepsi ostatniej edycji w O2 Arena, bowiem impreza przez kolejne pięć lat będzie gościć w Turynie.", "I właśnie grając w parze z Koolhofem rozpocznie nowy sezon Łukasz. 31-letni Holender zajmuje obecnie 13. miejsce w indywidualnym rankingu deblistów ATP Tour, a najwyżej jak dotychczas był notowany dwie lokaty wyżej. Ma w dorobku pięć tytułów w tym cyklu, wywalczonych w 2016 roku w Sofii i Kitzbuehel oraz w następnym w Sydney (razem z rodakiem Matwe Middelkoopem), a także w ubiegłym roku w Brisbane (z Nowozelandczykiem Marcusem Daniellem) i w tym w Dausze (z Hindusem Rohanem Bopanną). Ma też za sobą występ w wielkoszlemowym finale w nowojorskim US Open 2020 (z Mekticiem). Natomiast partnerem Melo w 2021 roku będzie inny Holender Jean-Julien Rojer.", "Tegoroczne starty zakończył też debel Karol Drzewiecki i Szymon Walków (LOTOS PZT Team). Polacy, rozstawieni z numerem trzecim, dotarli do ćwierćfinału challengera ATP we włoskim Ortisei (pula nagród 44,82 tys. euro. W nim przegrali z tenisistami gospodarzy Francesco Fortim i Federico Gaio 7:6 (7-5), 4:6, 6-10.", "– Zakończyliśmy z Karolem aktualny sezon. Powoli po głowie już biegają myśli o kolejnym. Niestety ATP nie podało jeszcze kalendarza na 2021 rok, więc ciężko powiedzieć jak to będzie wyglądało w zaistniałej sytuacji. Ale myślę, że jest na to spora szansa, że rozpocznę go grając z Karolem. Nasze charaktery się mocno różnią, bo ja jestem raczej spokojny, a Karol bardzo żywiołowy i gadatliwy. Ale ci, którzy mnie dobrze znają wiedzą, że w zaufanym gronie również lubię sobie pożartować. Dogadujemy się bardzo dobrze, lubimy spędzać dobrze razem czas poza kortem, pożartować, zjeść dobrą kolację ze znajomymi i w taki tez sposób dbamy o atmosferę w Teamie – powiedział Walków.", "W turnieju ITF 15 w estońskim Haabneeme (pula nagród 15 tys. dol.) wystąpiły dwie Polki. Weronika Baszak (LOTOS PZT Team), tegoroczna finalistka juniorskiego Australian Open, dotarła tam do ćwierćfinału, w swoim dopiero drugim starcie w zawodowym Tourze (zadebiutowała w nim niedawno w Portugalii).", "Weronika rozpoczęła od wyeliminowania rozstawionej z numerem piątym Słowaczki Victorii Morvayovej 6:2, 7:6 (7-3). Potem pokonała Austriaczkę Danielę Glanzer 6:1, 6:2, ale w walce o miejsce w półfinale musiała uznać wyższość Łotyszki Danieli Vismane 6:7 (3-7), 4:6, choć w każdym z setów prowadziła – w pierwszym 4:1, a drugim 3:1. Zawodniczce LOTOS PZT Team brakuje jeszcze jednego startu, w którym zdobędzie punkty, a wtedy zadebiutuje w rankingu WTA Tour. Mocno trzymamy kciuki!", "Natomiast w drugiej rundzie singla odpadła Martyna Kubka (LOTOS PZT Team), po przegranej z najwyżej rozstawioną w drabince Norweżką Ulrikke Eikeri 2:6, 7:5, 6:7 (1-7).", "W Bydgoszczy rozgrywano trzeci (po Bytomiu i Warszawie) turniej w ramach Halowego Pucharu Polski. Zwycięstwa odnieśli w nim najwyżej rozstawieni Julia Oczachowska i Maciej Rajski. Natomiast w grze podwójnej najlepsi okazali się Wiktoria Rutkowska i Aleksandra Wierzbowska oraz Piotr Galus i Mikołaj Szmyrgała.", "W mijającym tygodniu poznaliśmy też trzech kandydatów do nagrody dla najlepszego trenera roku w cyklu WTA Tour. Jak się można było spodziewać po triumfie Igi Świątek w wielkoszlemowym Roland Garros, jednym z nich Piotr Sierzputowski. Obok Polaka władze kobiecego tenisa nominowały Belga Wima Fisette’a pracującego z Japonką Naomi Osaką oraz Niemca Michaela Geserera – szkoleniowca Amerykanki Jennifer Brady. Zwycięzca zostanie wyłoniony w grudniu.", "Fot. Facebook Łukasz Kubot", "Fot. Instagram Danił Miedwiediew", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "HORIA TECAU – LUBIĘ ŁAZIKOWAĆ PO GÓRACH", "date": "\n\t\t\t\t\t\t\t\t\t\t13 października, 2020\t\t\t\t\t", "text": ["Horia debiutował w Pucharze Davisa we wrześniu 2003 roku w meczu Ekwador – Rumunia rozegranym w Quito. Niezwykły finisz debla: para Horia Tecau – Florin Mergea wygrała 13-11 w piątym secie przeciwko braciom Lapentti: Giovanniemu i Nicolasowi. W 2008 roku Horia rozpoczął połów deblowych skalpów w challengerach. Trzykrotnie triumfował u boku Szwajcara Yvesa Allegro, a dwa turnieje wygrał z Florinem Mergeą. W tymże 2008 roku los zagnał Horię wraz z Łukaszem Kubotem do meksykańskiego Leon, gdzie dotarli do półfinału challengera. W 2009 roku Tecau z pomocą rodaków osiągnął finały turniejów ATP: w Kitzbuhel z Andrei Pavelem oraz w Stuttgarcie u boku Victora Hanescu. Pierwszy zawodowy turniej ATP, Tecau wygrał w 2010 roku w nowozelandzkim Auckland u boku Marcusa Daniella. Wyjątkową więź nawiązał ze Szwedem Robertem Lindstedtem. Zwyciężyli w czterech turniejach, ale jak na ironię, pomimo chemii, przegrali trzy finały Wimbledonu (2010-2012). Dopiero z Jeanem-Julienem Rojerem, Horia  sięgnął po triumfy w Wielkim Szlemie (Wimbledon 2015 i US Open 2017). Z ekscentryczną panią z Rochester, Horia też znalazł wspólny język – w 2012 roku wygrał finał miksta Australian Open z Bethanie Mattek-Sands.", "Tecau to wielki fan koszykówki. Gdy się z nim rozmawia, odnosi się wrażenie, że Horia nie posiada systemu nerwowego. To człowiek o bardzo spokojnym usposobieniu.  Wygląda na kogoś, kto często zasypia pod niebem rumuńskich Karpat. Ma niezwykle łagodne spojrzenie jak na syna Romeo przystało…", "– Nie. Tata jest emerytowanym policjantem. Romeo był szefem policji w…", "…Brasov?", "– Nie. W Konstancy.", "– Tak, to prawda. Moja mama – Dorinela – również pochodzi z Brasov, a tata Romeo jest z Konstancy. Urodziłem się w Brasov, ale dorastałem w Konstancy.", "– Moi rodzice zabierali mnie w góry, odkąd byłem brzdącem. W głównej mierze dzięki mamie i tacie, zakochałem się bez opamiętania w górach. Kiedy dojrzewałem, gdy tylko miałem skrawek wolnej chwili, wyruszałem na wędrówki w przeróżne masywy górskie.", "– Tak, oczywiście. Wspomniałeś o Moldoveanu. Wspiąłem się na szczyt Moldoveanu w 2019 roku. Zawsze marzyłem o wejściu na tą magiczną górę. Mój wujek geograf miał szczęście wdrapać się na ten szczyt w czasach dyktatury Nicolae Ceausescu. Rumunia słynie z przepięknych górskich pejzaży i wyjątkowych lasów. W większości są to jeszcze dzikie góry, a więc tym bardziej ciekawe, bo w niewielkiej części spenetrowane.", "– Latem. Precyzyjnie rzecz ujmując to była końcówka lata.", "– Nie, wcale.", "– Jest kilka wariantów wejścia na szczyt, ale Moldoveanu nie zawiera trudnych sekcji. Nie musisz pokonywać wymagających skalnych sekcji przy użyciu lin. Każdy może wejść na Moldoveanu.", "– Rozegrałem wiele spotkań na terytorium Rumunii. Koszty tenisowej edukacji rosną i to w zastraszającym tempie, gdy zaczynasz grać zagranicą. Płacisz za trenera, pokrywasz koszty biletów lotniczych. Sposób w jaki rozkręcałem się sportowo, był wystarczająco dobry jak na standardy rumuńskie. Podróżowałem z teamem ITF. Piękne czasy. To był 1999 rok. Włóczyłem się razem z Marcosem Baghdatisem, Ivanem Dodigiem i kilkoma innymi graczami. Miałem sporo szczęścia, bo dzięki grze w turniejach i opiece teamu ITF, wypatrzyli mnie skauci z firmy IMG. Podczas Orange Bowl skauci mnie „namierzyli” i zaoferowali stypendium.", "– Tak. Zaoferowali mi kontrakt, wedle którego opiekę menedżerską miała sprawować agencja IMG. A z racji faktu, że ci ludzie byli właścicielami akademii Nicka Bollettieriego, zaproponowali mi w niej pobyt. Byłem zachwycony, bo wreszcie mogłem zdjąć z rodziców ciężar finansowania mojej tenisowej kariery. Przez kolejne 5 lat byłem pod kuratelą IMG. Oni pokrywali koszty pracy moich trenerów, płacili za moje podróże na turnieje… Dbali o mnie. Potem rozpocząłem profesjonalną karierę. Kontrakt z IMG wygasł. A ja zdołałem znaleźć sponsorów tu i ówdzie.", "– Tak, ówcześni sponsorzy wywodzili się przeważnie z Rumunii. Potem udało mi się namówić do współpracy sponsora z Florydy. Wróciłem na rok do Rumunii. Po pobycie u Bollettieriego przyjechałem do ojczyzny, a po 12 miesiącach spędzonych w Rumunii, znów wyruszyłem na Florydę.", "– Hmm… Niech pomyślę. Skauci wypatrzyli mnie, gdy miałem 14 lat. Rozmowy toczyły się przez kilka miesięcy. Przeniosłem się do Bradenton w wieku 15 lat.", "– Przyswajałem sobie język angielski podczas podróży. W szkole nie chłonąłem angielskiego. Przemieszczanie się po Europie i wieczne podróże pomagały mi w nauce języka. Stopniowo coraz sprawniej komunikowałem się z innymi tenisistami, więc czyniłem stałe postępy. Wyruszając do Brandenton na Florydzie, nie musiałem wstydzić się mojego angielskiego. Sporo zyskałem dzięki temu, że pokój dzieliłem z Amerykanami.", "– Tak. W szkole uczyłem się również francuskiego. Teraz angielski staje się bardziej powszechny w Rumunii. W okresie mojej młodości, w Konstancy mogłem pomarzyć o szkole językowej z angielskim. Teraz w Konstancy są ogromne możliwości. Jest szkoła, w której uczą Amerykanie, są też angielscy wykładowcy. Nie wiem czy jest szkoła językowa ucząca polskiego ", ".", "– Zgadza się.", "– Debel zawsze sprawiał mi frajdę. Bawiła mnie gra podwójna. Zawsze drzemało we mnie przekonanie, że mogę być solidnym deblistą. Mimo wszystko wyznawałem zasadę: skupmy się na grze pojedynczej. Wszystkie decyzje jakie podejmowałem służyły singlowi. Trenowałem z myślą o grze pojedynczej. Choć koncentrowałem się na singlu, przez cały czas grałem w debla, bo od zawsze podobała mi się gra podwójna. Dzięki występom w deblu, zarabiałem trochę pieniędzy, aby zainwestować w singla. Gdzieś w tylnej części głowy, wciąż przechowywałem myśl, że w deblowym rankingu mogę zawędrować naprawdę wysoko. Trochę zabrakło mi wiary w początkowej części kariery, że mogę również osiągnąć sensowne wyniki w singlu. Rezultaty w grze pojedynczej nie były złe, ale czegoś brakowało…", "– Nie. Myślę, że to kombinacja kilku czynników. Pobyt na Florydzie dał mi podstawy do zbudowania solidnego serwisu i poprawił moją grę przy siatce. Gdy tylko grywałem w singla, często stosowałem styl serve & volley. Uwielbiałem wycieczki do sieci. Moim idolem był Maks Mirnyj. Chciałem grać tak jak „Bestia”. Ciąg na siatkę pomógł mi w grze deblowej. Przez wiele lat treningów w Rumunii, nawet gdy byłem jeszcze dzieciakiem, kiedy kończyły się zajęcia, obmyślałem z kumplami sposób na urozmaicenie gry. Cóż możemy robić? Potrenujmy trochę, a potem… często wybór padał na debla.", "– Tak, wychowałem się na „ziemi”.", "–  To był pierwszy tytuł Lleytona w deblu?", "– Tak, oczywiście. Debel poszerza umiejętności niezbędne do gry singlowej. Zupełnie jakbyś wchodził w nowy zakres zagrań i taktyki. Gra podwójna różni się od singla. Dostrzegam singlistów, którzy grywają w debla prawie w każdym tygodniu. Lubię obserwować ludzi. Singliści rozwijają się, zaczynają coraz lepiej rozumieć schematy deblowe. Wbrew pozorom, debel to nie tylko finezja. Gra podwójna to również spora dawka wysiłku fizycznego, a z doświadczenia wiem, że nie jest łatwo rozegrać dwa mecze w ciągu jednego dnia. Trudno nazajutrz po meczu deblowym wrócić do gry pojedynczej, która dla większości zawodników jest priorytetem, ale mimo to, sporo singlistów grywa w debla.", "– Tak, napisałem całą książkę. To były głównie sceny z mojego życia, opowieści zawodowego tenisisty. Sceny od wieku dziecięcego, przygody jakie przeżywałem z moimi rodzicami, trenerami, kolegami z kortu.", "– Można tak to ująć. Książka głównie przeznaczona dla najmłodszych, ale może okazać się również dobrą lektura dla rodziców, aby lepiej zrozumieli jaką drogę przebywa dziecko zanim zacznie zawodowo zajmować się tenisem.", "– Nie ", " Książka zawiera tenisowe lekcje utrzymane w lekkiej konwencji. Lekcje dla dzieci i rodziców.", "– Pisałem ją po rumuńsku, a następnie przetłumaczyłem na język angielski. Jednak książka zawierająca opowieści i obrazki ukazała się na rynku wydawniczym tylko w języku rumuńskim.", "– Nie mylisz się. To pierwszy i ostatni tytuł w mikście.", "– Tak. Ilekroć spotykam Bethanie, często śmiejemy się, że to był nasz pierwszy wspólny występ na Szlemie i od razu zwycięski. Co intrygujące, znamy się z Bethanie odkąd mieliśmy 13 lat.", "– Tak, od czasów juniorskich. Mamy co wspominać, bo wiele razem przeżyliśmy. Głęboko wierzę, że skoro łączy nas prawdziwa przyjaźń, wspomnienia pozostaną w nas na całe życie.", "– Tak, były chwile radosne i smutne w drodze po tytuły. Będę szczery: ja bardzo lubię, wręcz przepadam za mikstem.", "– Uważam, że wiele dobrych par deblowych udowodniło, że nie trzeba być papużkami nierozłączkami, żeby odnosić sukcesy na korcie. Z drugiej strony i z własnego doświadczenia wiem, że chemia poza korytarzem deblowym definitywnie pomaga. Lepiej układa się gra jeżeli naprawdę dobrze znasz swojego partnera deblowego. Musisz mu bezgranicznie ufać. Jeżeli dobrze kogoś znasz, to z reguły lepiej go rozumiesz. Poza tym, istnieje jeszcze jeden ważny czynnik: wspólne spędzanie czasu pomaga we wzajemnej motywacji. Wówczas nie traktujesz gry jak wyjścia na szychtę do pracy, tylko czerpiesz prawdziwą przyjemność z faktu, że razem spędzacie czas. Głęboko wierzę, że lepiej jest przyjaźnić się z partnerem deblowym, ale istnieją przykłady tenisistów, których łączy tylko i wyłącznie występ na korcie. Wychodzą z założenia, że wiążąc się z solidnym graczem, prezentują na tyle wysokie umiejętności, że nie muszą widywać się poza kortem. Potrafią z niczego wyprodukować dobry tenis. I co ciekawe, takie duety często wygrywają mecze. Jednak uważam, że jeśli przyjrzysz się najlepszym deblom, to gołym okiem widać, że dobrze się znają na gruncie prywatnym, bo potrafią przetrwać największy kryzys na korcie i wyjść z opresji obronną ręką. Często można dostrzec więź jaka ich łączy, gdy jest stan równowagi, za chwilę nastąpi wymiana rozstrzygająca o gemie, a oni tworzą zgraną parę. To wynika z mnóstwa godzin spędzonych razem poza kortem.", "– Dziś już nie jestem takim maniakiem jak w czasach młodości, ale jako nastolatek chłonąłem wszystko co dotyczyło Chicago Bulls.", "Domyślam się, że chodzi o erę Scottiego Pippena.", "– Tak, Scottie Pippen i złota ekipa „Byków”. Dziś już nie śledzę poczynań Chicago z takimi wypiekami na twarzy jak niegdyś.", "– Zgadza się. Żyjemy w zawrotnym tempie, a oczekiwania względem naszej gry są tak wysokie, że zwyczajnie brakuje czasu, aby dogłębnie analizować to co dzieje się na parkietach NBA.", "– Z piłką nożną historia jest podobna jak z koszykówką. Gdy byłem młodym chłopakiem, żyłem meczami AC Milan i FC Barcelony. Uwielbiałem oglądać spotkania tych zespołów. A dziś już tak nie przeżywam ich pojedynków.", "– Wimbledon. Bezsprzecznie Wimbledon. Ta wygrana w 2015 roku nad deblem: Jamie Murray/John Peers, smakowała szczególnie, bo w latach: 2010-2012 przegrałem trzy finały w Londynie… Pod względem emocjonalnym, było to wyjątkowe przeżycie. Poza tym, bardzo lubię aurę jaką rozsiewa Wimbledon. Odkąd byłem dzieckiem, nad moim łóżkiem wisiały plakaty z Wimbledonu. Wówczas nie wiedziałem i nie miałem zielonego pojęcia co to takiego ten Wimbledon. Mój tata rozwieszał je nad moim łóżkiem. Tata zakleił wszystkie ściany w moim pokoju posterami z Wimbledonu, bo mieliśmy założoną prenumeratę rumuńskiego „Tenis Magazine”. Listonosz przynosił nam każdego miesiąca jeden egzemplarz do domu. Pamiętam jak moje ściany romansowały z plakatami. Edberg na Wimbledonie, Capriati na trawie etc.", "– Kiedy wkraczałem na scenę ATP Tour, Fyrstenberg i Matkowski byli już uznaną marką. Pamiętam mecz z Fyrstenbergiem w kwalifikacjach singla podczas turnieju w Bukareszcie w 2005 roku. W grze pojedynczej Mariusz nie zachwycił mnie czymś wyjątkowym. Fyrstenberg wygrał ze mną w singlu, ale przez cały mecz czułem, że jestem bliski przełamania Mariusza, że wcale nie ustępuję mu pod względem umiejętności. W deblu stworzył świetną parę z Marcinem. Oglądałem go w Bukareszcie w meczu deblistów i mówiłem sam do siebie: hej, ten człowiek naprawdę potrafi grać w debla na wysokim poziomie. Mariusz i Marcin wygrali cały turniej deblowy w Bukareszcie w 2006 roku. Chciałem wtedy grać tak dobrze jak oni, polscy debliści. Mam słabość do par, które naprawdę tworzą monolit. Mariusz i Marcin nie raz byli w opresjach, ale poprzez przyjaźń i scementowaną więź, wychodzili na prostą po kataklizmach na korcie. Takich par jest niewiele na świecie. Bryanowie, Marcin z Mariuszem… I oczywiście mistrz Kubot. Pamiętam go jeszcze z występów w singlu. Zawsze podziwiałem profesjonalizm Łukasza. Z jaką precyzją i entuzjazmem podchodzi do zawodowych obowiązków. To niezwykły sportowiec. Wybitna postać.", "– Tak, znakomicie traktuje sport jako gałąź życia, pasję. Widać, że kocha sport. Jest znakomicie wyszkolony technicznie, walczy jak lew na korcie, ale co ważne – zawsze w zgodzie z duchem fair play. Łukasz to dobry człowiek i mój przyjaciel. A przy tym znakomity tenisista.", "– Nie, nie ma najmniejszych szans, abym połknął mojego partnera deblowego. ", "– Nie, prędzej zjadłbym te plastikowe listki, którymi wystrojono biuro prasowe w Melbourne Park niż miałbym skonsumować mojego deblowego kolegę. Myślę, że przeżyłbym jakoś dzięki temu plastikowi…", "Horia Tecau: 37 tytułów w deblu, 35 lat, długowieczność i cierpliwość na korcie godna pozazdroszczenia. Wspaniały sportowiec, ale nade wszystko dobry człowiek kochający górską wspinaczkę. Zachwycał się zachodem słońca nad Moldoveanu niczym brzdąc…", "Rozmawiał: ", " ", "Fot. Facebook Horia Tecau                                                    ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Nie pokazuje emocji i… wygrywa", "date": "\n\t\t\t\t\t\t\t\t\t\t11 września, 2020\t\t\t\t\t", "text": ["– Cenniejszy jest dla mnie ten drugi krążek, bo to mój pierwszy medal w grze pojedynczej. Wcześniej, w imprezach tej rangi, docierałam zazwyczaj do ćwierćfinałów. W deblu natomiast tych sukcesów było więcej. Byłam choćby mistrzynią kraju do lat 12. Na koncie mam także wygrane turnieje deblowe z cyklu Tennis Europe – mówi 14-letnia podopieczna trener Mariny Jagiełło.", "– Mamy szczęście, że Oriana trafiła pod jej skrzydła. To bardzo cierpliwa i mądra trenerka. To właśnie ona dostrzegła talent córki, zwracając przede wszystkim uwagę na jej technikę gry oraz mentalność – podkreśla Marek Gniewkowski, tata zawodniczki.", "To, że Oriana jest tenisistką to w dużej mierze zasługa jej rodziców. – Wraz z żoną tworzyliśmy sportową parę taneczną, która odnosiła sukcesy nie tylko w kraju, ale także w Europie. Wiedzieliśmy zatem jak ważny jest sport, i że warto namawiać do jego uprawiania dzieci. Dlaczego tenis? Trochę przypadkiem, bo przed laty obejrzeliśmy ciekawy mecz z udziałem Sereny Williams. To wtedy też wspólnie uznaliśmy, że to może być właśnie to – wspomina. Pierwszy do tenisa trafił 20-letni obecnie Oskar Gniewkowski. – Syn regularnie trenował, ale z pewnym momencie postanowił zostać… sędzią tenisowym. Prowadził nawet mecze podczas mistrzostw młodziczek, tak udanych dla Oriany. Oczywiście tylko mecze chłopców, by nie było konfliktu interesów – mówi Marek Gniewkowski.", "Córka o sędziowaniu nie myśli i skupia się przede wszystkim na grze. – Na korcie spędzam ok. 15 godzin tygodniowo. Treningi zaczęłam mając 6 lat, kiedy to w klubie tworzono grupę dla przedszkolaków. Początkowo to była tylko zabawa, ale teraz traktuję ten sport bardzo poważnie i wiążę z nim swoje plany. Nie mam problemów z łączeniem treningów z nauką. Właśnie skończyłam szkołę podstawową w Baninie, gdzie mieszkam, i teraz rozpocznę naukę w liceum. Potrafię też znaleźć trochę wolnego czasu dla siebie. Wtedy najchętniej maluję. To jednak tylko hobby, nic profesjonalnego. Czy mam tenisowy wzór? Może to dziwne, ale jest nim Roger Federer. Ma swój styl, który staram się podpatrywać – mówi młoda tenisistka.", "Ona sama także ma swój styl gry. – Chyba nie skłamię jeśli powiem, że zdecydowana większość rywalek nie lubi z nią grać. A wszystko przez to, że po Orianie zupełnie nie widać emocji, co jest rzadko spotykane wśród młodych graczy. Córka zawsze zachowuje kamienną twarz i po meczu nawet nie widać, czy wygrała czy przegrała. Przyznam się, że czasami mnie to przeraża – śmieje się tata. – Nie pokazuję emocji, ponieważ doskonale wiem, że to denerwuje moje przeciwniczki i tym samym daje mi przewagę w trakcie meczu – mówi sama zainteresowana. – To zawodniczka bardzo mocna pod względem mentalnym – potwierdza prezes Sopot Tenis Klubu, Wiesław Pedrycz.", "– Oriana jest już z nami piąty rok. I przyznam szczerze, że początkowo nikt w klubie nie przypuszczał, że będzie odnosić takie sukcesy. To, że tak się stało, i że poczyniła tak wielkie postępy, to ogromna zasługa jej rodziców oraz jej samej. Jej pracowitości, ambicji i determinacji. To też przykład na to, że warto poczekać aż dany zawodnik rozkwitnie – dodaje prezes. Oriana Gniewkowska właśnie rozkwita. Do tej pory była postrzegana przede wszystkim jako bardzo dobra deblistka. Teraz odnosi już sukcesy w singlu. A to przecież dopiero początek… – Jej trenerka zawsze nam powtarzała, że najważniejsza jest technika i podejście mentalne, bo siła z wiekiem przyjdzie. I to zaczyna procentować. Teraz coraz poważniej myślimy o tym, aby Oriana dostała się do turnieju ITF i spróbowała swoich sił w konfrontacji z dorosłymi zawodniczkami – kończy tata młodej tenisistki.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Siergiej Sobolew: Poszerzyć liczbę działających klubów", "date": "\n\t\t\t\t\t\t\t\t\t\t16 września, 2020\t\t\t\t\t", "text": ["Z Siergiejem Sobolewem, prezesem Zachodniopomorskiego Związku Tenisowego o najważniejszych wyzwaniach związanych z rozwojem dyscypliny w regionie, bazie sportowej oraz czołowych klubach i zawodnikach rozmawia Maciej Łosiak.", "– Tenisowy fundament tworzą trzy elementy: szkolenie dzieci, amatorzy oraz oczywiście tenis zawodniczy. O każde z tych ogniw trzeba dbać i je rozwijać. Aby tak się stało w pierwszej kolejności staram się jako prezes poszerzyć liczbę klubów w województwie, bo tylko wtedy może być znaczący progres. Obecnie w Zachodniopomorskim mamy siedem klubów posiadających licencje i myślę, że dodatkowo jest sześć nielicencjonowanych. Co jednak ważne ośrodków, kortów jest dużo więcej. Jeśli przybędzie klubów, to tym samym zwiększy się liczba osób grających we wszystkich wspomnianych przeze mnie grupach.", "– Przede wszystkim Szczecin, w którym znajdują się cztery kluby. Do tej listy należy również dodać Szczecinek i Koszalin.", "– Znów zacznę od dzieci. Jeśli będziemy pomagać tym najmłodszym, zachęcać do uprawiania tej dyscypliny, szkolić je, to automatycznie wzrośnie liczba osób grających zawodniczo. Wiem o tym doskonale i staram się to realizować nie tylko jako prezes związku wojewódzkiego, ale także jako pierwszy prezes Fundacji Szczecińskiego Klubu Tenisowego Promasters i jako trener. W rozegranych późną wiosną – ze względu na epidemię koronawirusa – mistrzostwach województwa w różnych kategoriach wiekowych drabinki były zmniejszone, ale pełne. Jestem umiarkowanym optymistą. Jestem też pod wrażeniem jak bardzo rozwija się tenis amatorski. Organizowanych jest coraz więcej turniejów. To bardzo ważna część naszej działalności i zarazem świetna promocja białego sportu.", "– Zdecydowanie SKT Promasters Szczecin, którego siedziba znajduje się przy ul. Wojska Polskiego. To na tym obiekcie odbywa się m. in. ATP challenger Pekao Szczecin Open. A na początku lipca gościliśmy uczestników mistrzostw Polski w kategorii do lat 12. Trzy lata temu przy Wojska Polskiego wybudowana została hala, w której są trzy korty z nawierzchnią akrylową. W okresie jesienno-zimowym zakrywanych jest kolejnych siedem kortów. Cieszę się, że mamy wsparcie zarówno ze strony samorządu – władz miasta jak i Ministerstwa Sportu.", "– Jest kilku utalentowanych zawodników, mających sukcesy. Piotr Galus, Mateusz Kułakowski, czy Olga Gołaś. Z młodszego pokolenia to np. dwie tenisistki: Nadia Kulbiej i Zofia Biełuś. Wszyscy reprezentują SKT Promasters Szczecin.", "– Cieszę się, że miałem okazję trenować kilku wybitnych tenisistów. W tym gronie jest oczywiście Marcin Matkowski. Na tej liście znajdują się także: Tomasz Bednarek, Magdalena Kiszczyńska i Natalia Kołat.", "– Urodziłem się i wychowałem jeszcze w Związku Radzieckim. Mój tata grał amatorsko w tenisa i przyprowadził mnie na kort w Sewastopolu, gdy miałem osiem lat. Zaczynałem oczywiście od drewnianej rakiety. Dość młodo, bo mając 19 lat skończyłem karierę zawodniczą i zająłem się trenowaniem. W 1990 roku zostałem zaproszony do Szczecina, gdzie miałem poprowadzić dwóch młodych obiecujących zawodników – wspomnianego Marcina Matkowskiego i Łukasza Senczyszyna. I tak od 30 lat Szczecin jest także moim domem…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Martyna Kubka.    Szlifowanie talentu", "date": "\n\t\t\t\t\t\t\t\t\t\t1 października, 2020\t\t\t\t\t", "text": ["Pochodząca z Zielonej Góry 18-latka ma jeszcze jeden atut. Sportowe geny po rodzicach. Mama Małgorzata i tata Jacek byli reprezentantami Polski w strzelectwie. Pani Małgorzata dwukrotnie reprezentowała Polskę na Igrzyskach Olimpijskich – w 1992 roku w Barcelonie i cztery lata później w Atlancie. Na olimpiadzie w Hiszpanii zdobyła brązowy medal. Jacek Kubka także startował na IO w Barcelonie.", "– Mimo tak dużych osiągnięć rodziców, nigdy z rodzeństwem nie byliśmy razem na strzelnicy – śmieje się Martyna Kubka i dodaje, że może kiedyś spróbuje sprawdzić czy ma równie celne oko, jak jej mama i tata.", "Jeszcze w trakcie swojej kariery sportowej Jacek Kubka zajął się biznesem, a przy okazji zainteresował się także białym sportem.", "– Z czasem tenis stał się drugą wielką, sportową pasją – zaznacza mieszkaniec Zielonej Góry. – Zdecydowałem się wybudować kort przy domu. Postawiłem na sztuczną trawę, bo jest zdecydowanie łatwiejsza w utrzymaniu i można grać na niej nawet przy gorszych warunkach pogodowych. Z Martyną, która jest najstarsza z trójki moich dzieci, wyszedłem na kort, gdy miała 5 lat. Syn Natan i druga córka Milena też przez pewien czas grali w tenisa. Natan zdecydował się na koszykówkę, a Milena od czasu do czasu podobija piłeczkę na korcie z Martyną, gdy ta jest w domu – mówi ojciec dziewczyn.", "– Nigdy nie myślałam o innej dyscyplinie sportu. Pokochałam tenis. Od początku kariery reprezentuję klub GKT Nafta Zielona Góra – mówi Martyna Kubka, która ma w swoim sportowym dorobku m. in. medale mistrzostw Polski różnych kategorii wiekowych, drużynowe wicemistrzostwo Europy z 2019 roku, wygrane turnieje ITF w Indiach i na Białorusi, półfinał debla w słynnym Eddie Herr na Florydzie, a ostatnio triumf w Szczecinie w seniorskiej imprezie z cyklu Lotos PZT Polish Tour.", "Pierwszym szkoleniowcem Martyny był jej tata, który tak bardzo chciał poznać tajniki tej dyscypliny, że z czasem ukończył kurs instruktorski, a następnie trenerski certyfikowany przez PZT.", "– Brałem udział w turniejach amatorskich. Chciałem poznać tenis od podszewki, by pomagać córce. Martyna miała jednak zawsze szkoleniowca prowadzącego, a kilku z nich walnie przyczyniło się do jej sportowego rozwoju – tłumaczy Jacek Kubka.", "Pierwszym szkoleniowcem był Łukasz Sęk z rodzinnego miasta. Kolejnym, z którym rozpoczęła współpracę, był Piotr Unierzyski.", "– Piotr wziął Martynę pod trenerskie skrzydła, kiedy miała 8-9 lat i to był dla niej bardzo ważny moment. Przez 6 lat córka bardzo dużo się nauczyła. Mogę śmiało powiedzieć, że trener Unierzyski stał się jej mentorem – zaznacza J. Kubka i dodaje, że następne dwa lata córka udanie współpracowała z Bogdanem Dzudzewiczem. Nie można także nie wspomnieć o współpracy od najmłodszych lat Martyny z fizjoterapeutą Zbigniewem Guzkiem. Regularnie spotykali się w gabinecie, ale przede wszystkim tenisistka ćwiczyła w domu to co zostało „zadane”. Z racji wzrostu Martyny było to bardzo ważne i do tej pory nie miała poważnej kontuzji.", "Obecnie Martyna trenuje pod okiem Macieja Synówki, w którego teamie jest również dużo bardziej doświadczona Paula Kania.", "Maciej Synówka to uznane w tenisowym środowisku nazwisko. Prowadził m.in. Urszulę Radwańską i Coco Vandeweghe. Oprócz aspektów czysto tenisowych bardzo dużą wagę przykłada także do psychologii sportu i sfery mentalnej w trakcie treningu.", "– Kształtowanie charakteru zawodnika to coś, na co szczególnie zwracam uwagę – mówi Maciej Synówka. – Co do Martyny, to powiem tak: oczywiście zauważyłem u niej potencjał i możliwości, które do końca jeszcze się nie ujawniły. W języku angielskim mówimy o kimś takim, że posiada „late development” – późny rozwój. Pracujemy nad wieloma elementami. Martyna imponuje warunkami fizycznymi, stąd jej bardzo silną bronią jest serwis i forhend, który staramy się jeszcze bardziej wykorzystać. Co ważne, mimo wysokiego wzrostu bardzo dobrze porusza się po korcie. Nad czym pracujemy? Jest wiele rzeczy do poprawy. Musi być większa intensywność treningu, wyższa jakość, bo przejście z wieku juniorskiego do seniorskiego, co w tej chwili się odbywa, to chyba najtrudniejszy czas w karierze. Chciałbym też, żeby Martyna – tak jak jest w męskim tenisie – potrafiła utrzymywać swój serwis, a w gemach, gdzie podaje rywalka, wywierała presję returnując. Musi nauczyć się również wygrywać dłuższe wymiany.", "Sama Martyna ma świadomość, ile czeka ją jeszcze wysiłku, bo gonić najlepsze tenisistki. Jest po maturze, myśli o studiach zaocznych na jednej z warszawskich uczelni, trenuje w Jankach niedaleko stolicy.", "– Każdy dzień wygląda podobnie: trzy godziny zajęć na korcie, potem zajęcia ogólnorozwojowe. Oczywiście dbam też o dietę. Od kilku miesięcy korzystam z tzw. diety pudełkowej, co jest bardzo wygodne – mówi Martyna Kubka i jednocześnie cieszy się z faktu, że poprawiła znacząco bekhend, slajs i dojście do siatki zakończone wolejem.", "– W rodzinnym domu jestem rzadziej. Z jednej strony szkoda, a z drugiej nie muszę tyle czasu spędzać w podróży i mogę skoncentrować się na tenisie – kończy Martyna Kubka.", "Fot. Materiały prasowe LOTOS PZT Polish Tour/Archiwum rodzinne", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Człowiek z północy, który pokochał Pol(s)kę", "date": "\n\t\t\t\t\t\t\t\t\t\t18 września, 2020\t\t\t\t\t", "text": ["Z", "Finem urodzonym w Helsinkach, byłym zawodowym tenisistą, przez siedem lat trenerem Jerzego Janowicza, o początkach kariery gracza ze Skandynawii, który został kapitanem reprezentacji Suomi w Pucharze Davisa oraz o jego miłości do Polski i Polki Anny rozmawia", ".", "– Oczywiście nadal jestem Finem i tego nic nie zmieni, ale Polska stała się moim domem dawno temu. W związku z karierą tenisową dużo podróżowałem, do Finlandii wracałem sporadycznie zobaczyć się z rodziną, ale tak na dobrą sprawę mieszkałem już gdzieś indziej. Kiedy przyleciałem do Polski po raz pierwszy na turniej poczułem, że mógłbym tu pewnego dnia zamieszkać na stałe.", "­- Kiedy miałem sześć lat, w Helsinkach niedaleko mojego domu i szkoły powstał klub tenisowy. Z racji tego, że moi rodzice lubili grać w tenisa, na korty zabierali mnie często ze sobą i od tego się wszystko zaczęło. Od początku gra w tenisa bardzo mi się spodobała, do tego stopnia, że kilka razy w tygodniu, po szkole chodziłem do klubu na treningi. W międzyczasie próbowałem też innych dyscyplin jak np. piłka nożna, ale trener powiedział mi, żebym z tego zrezygnował. Z kolei w tenisie w wieku 10 lat byłem numerem jeden w Finlandii w tej kategorii wiekowej.", "– Byłem jednym z najlepszych młodych zawodników w Finlandii. Kiedy skończyłam 15 lat, Fińska Federacja Tenisowa zaprosiła mnie i pięciu innych utalentowanych zawodników do prestiżowego programu. Żaden z nas nie został co prawda gwiazdą, ale każdy z nas był sklasyfikowany wśród 300 najlepszych zawodników światowego rankingu ATP.", "– W wieku 17 lat podjąłem decyzję, że kończę z graniem juniorskich turniejów i zaczynam karierę seniorską. Na pierwszym profesjonalnym turnieju zdobyłem 5 punktów ATP. Niedługo później wygrałem turniej w Finlandii, co pozwoliło mi szybko znaleźć się w pierwszej 500 rankingu tenisistów. Za najlepszy okres w swojej karierze uważam jednak rok 1996, kiedy  zakwalifikowałem do French Open i turnieju Masters w Hamburgu. Najwyżej w karierze byłem sklasyfikowany na 207 pozycji światowego rankingu.", "– Nie rozwijałem się tak, jak bym chciał. Wciąż byłem na tym samym poziomie i nie mogłem zrobić kroku do przodu", "Do tego doszły nawracające kontuzje", "Dlatego w 2002 roku, poszedłem do wojska na pół roku. W Finlandii każdy mężczyzna musi odbyć obowiązkową służbę wojskową zanim ukończy 27 lat. To było ciekawe doświadczenie, pewna szkoła życia, ale przede wszystkim dobra odskocznia od tenisa. Stwierdziłem, że zobaczę jak będę się czuł, kiedy skończę służbę i wtedy podejmę ostateczną decyzję czy jeszcze wracam do gry w tenisa. Po służbie zagrałem nawet w kilku turniejach, a jeden z nich wygrałem, ale wiedziałem, że już nie daje mi to radości i satysfakcji, więc całkowicie zakończyłem karierę.", "– Szukałem różnych możliwości. Już wtedy mieszkałem w Polsce i wpadłem na pomysł organizowania wyjazdów tenisowych do Polski. Podjąłem współpracę z największą agencją turystyczną w Finlandii, lecz ta po pół roku zbankrutowała i nic z realizacji planów nie wyszło. Krótko potem poleciałem do Miami i ukończyłem kurs trenerski ATP, na którym zdobyłem odpowiednia wiedzę z którą mogę się dzielić z profesjonalnymi zawodnikami jako trener.", "– Poznaliśmy się w Poznaniu w 1996 roku. Przyleciałem na turniej tenisowy, a Anna pracowała przy jego organizacji. Pamiętam nasze pierwsze spotkanie, byłem zauroczony. Stale szukałem wymówek na kolejne spotkanie i rozmowę. W końcu wybraliśmy się na obiad, potem było kolejne spotkanie i wspólny wyjazd na turniej do Budapesztu. Tak to się wszystko zaczęło i trwa do dzisiaj.", "– W Anglii mieszkaliśmy od 2006 do 2008 roku i po tym okresie wróciliśmy do Polski. Z kolei pół roku później, zacząłem trenować Jerzego Janowicza.", "– Napisałem do Polskiego Związku Tenisa, z pytaniem się czy może któryś z zawodników poszukuje szkoleniowca. Odpisali mi, że zainteresowany może być Jerzy Janowicz. Spotkaliśmy się na rozmowę ale i tak początkowo Jurek zdecydował się na szkoleniowców w Czechach. Po pół roku Jurek zadzwonił, że zakończył współpracę z Czechami i chciałby spróbować ze mną.", "– Jako bardzo dobry. Od początku miałem przeczucie, że „Jerzyk” ma szanse osiągnąć spore sukcesy i znaleźć się w czołówce światowego tenisa. Wspomniane sukcesy nie pojawiły się od razu, wymagały zaangażowania obu stron i ciężkiej pracy, jednak dla trenera współpraca z zawodnikiem, takim jak Jerzy jest wielką przyjemnością.", "– Myślę, że już wtedy było wiadomo, że JJ świetnym zawodnikiem. Udowodnił to pół roku wcześniej dochodząc do finału turnieju Masters Paryżu. Prawdę mówiąc finał w stolicy Francji był dla mnie większym zaskoczeniem niż półfinał Wimbledonu. Jerzy wtedy znajdował się już w okolicach 20 miejsca światowego rankingu, w takiej sytuacji trudno mówić o niespodziance", "– W kolejnych latach nadal miał dobre występy jak np. finały w Winston-Salem czy Montpelier, gdzie niestety musiał poddać mecz po trzech gemach z powodu choroby. Jeśli jednak pytasz mnie czy osiągnął wszystko co mógł i wszedł na swój maksymalny poziom, odpowiedź brzmi nie. Zawsze wierzyłem, że Jerzy może wygrać z każdym zawodnikiem i osiągnąć niesamowite sukcesy. Niestety w pewnym momencie na drodze stanęły nawracające kontuzje. Nadal wierzę, że jeszcze może być wśród najlepszych.", "– Stworzyłem program dla zawodników od 15. roku życia, który realizuje w Parku Tenisowym Olimpia. Na razie współpracuję z niewielką grupa zawodników ale zainteresowanie programem jest coraz większe, co mnie cieszy. W przyszłości chciałbym otworzyć swoja akademię tenisa, ale do tego jeszcze daleka droga.", "– Bardzo dobrze, gdyż naprawdę lubię Poznań i Polskę. Nie planuję się stąd wyprowadzać i wspólnie z rodziną chcę spędzić tutaj resztę życia.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Brawo Iga!", "date": "\n\t\t\t\t\t\t\t\t\t\t7 października, 2020\t\t\t\t\t", "text": ["Nigdy nie przypuszczałabym, że moja przygoda z tegorocznym French Open potrwa tak długo. Dziękuję za Wasze wsparcie! – napisała w mediach społecznościowych Iga Świątek po ćwierćfinałowym, wygranym meczu z Włoszką Martiną Trevisan.", "Gratulacje płyną od najwybitniejszych polskich sportowców. Na Twitterze „Brawo, Iga” napisali zgodnie Agnieszka Radwańska oraz kapitan reprezentacji biało-czerwonych Robert Lewandowski, a Marcin Gortat dorzucił: „Gratulacje! Nie zatrzymuj się.”", "Z kolei Joanna Sakowicz-Kostecka, była tenisistka, a obecnie komentatorka dodała: „gIGA Świątek”.", "Spokojnie do sukcesu naszej reprezentantki podszedł Zbigniew Boniek, prezes PZPN pisząc: „Zgodnie z planem”.", "Iga idzie jak burza przez tegoroczny French Open. 19-latka na kortach Rolanda Garrosa pokonywała kolejno: Marketę Vondrousovą (6:1, 6:2), Su-wei Hsieh (6:1, 6:4), Eugenie Bouchard (6:3, 6:2), Simonę Halep (6:1, 6:2) i w walce o półfinał Trevisan (6:3, 6:1).", "W półfinale Roland Garros Iga Świątek zagra z Nadią Podoroską. Argentynka w ćwierćfinale pokonała niespodziewanie Elinę Switolinę z Ukrainy 6:2, 6:4. Podoroska do turnieju w Paryżu musiała przebijać się przez eliminacje. W rankingu jest dopiero 131.", "Byłoby przesadą pisać, że Polka jest już na ustach całego sportowego świata, a jej zdjęcia na pierwszych stronach gazet, ale faktem jest, że wielu świetnych przed laty tenisistów oraz komentatorzy wypowiadają się o niej w samych superlatywach.", "Tuż po pojedynku z Trevisan, Iga była wirtualnym gościem w studio stacji Eurosport, gdzie o grze Polki mówiła prowadząca Barbara Schett oraz Tim Henman i Roberta Vinci.", "– Iga zaprezentowała się ze znakomitej strony i mimo problemów na początku meczu udźwignęła rolę faworytki – powiedziała Barbara Schett.", "– Widać u niej dużą pewność siebie. W spotkaniu z Trevisan nie bała się ryzykowanych zagrań, popełniając przy tym niedużo niewymuszonych błędów – zaznaczył Tim Henman.", "Pojedynek Świątek z Trevisan skomentowała także Roberta Vinci, rodaczka Martiny, triumfatorka turnieju Rolanda Garrosa z 2012 roku: – Iga to świetna tenisistka, młoda, silna fizycznie. Ma jeszcze sporo rzeczy do nauczenia, szczególnie w grze przy siatce, ale z tyłu kortu już teraz gra doskonale. Myślę, że może być w pierwszej dziesiątce rankingu.", "A jak zareagowały zagraniczne media na osiągnięcie Igi Świątek:", ": „W ćwierćfinale Rolanda Garrosa Polka bez trudu zdominowała Włoszkę Martinę Trevisan wygrywając 6: 3, 6: 1. Iga Świątek zagrała na wysokim poziomie.”", "Iga Świątek kolejną nieoczekiwaną półfinalistką. Polka we wtorek zakwalifikowała się do swojego pierwszego wielkoszlemowego półfinału. Pokonała Martinę Trevisan w zaledwie godzinę i osiemnaście minut. 19-latka, która wcześniej ograła faworytkę Simonę Halep, znacznie przewyższała swoją rywalkę”.", "Iga Świątek wygrała z Martą Trevisan, choć początek był nerwowy w jej wykonaniu. 19-latka już raz zaskoczyła, gdy pokonała faworytkę z Rumunii Simonę Halep. Polka pozostaje w turnieju bez straty seta i po raz pierwszy w karierze zagra w półfinale Wielkiego Szlema”.", "Fot. Facebook Iga Świątek", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "KKS Kalisz wygrywa Talentiadę 2020", "date": "\n\t\t\t\t\t\t\t\t\t\t21 września, 2020\t\t\t\t\t", "text": ["To bardzo duży sukces młodych sportowców z Kalisza i Ostrowa Wielkopolskiego, których do wygranej poprowadził trener Rafał Mikulski. Blanka Wasiela, Lilly Jędrzejak, Maja Maksimowicz, Jakub Nowak, Igor Bartnik i Jakub Gatkowski zaprezentowali waleczność, umiejętności i wielki hart ducha.", "–  Ta wygrana to wynik współpracy naszego klubu z dwoma szkoleniowcami z Ostrowa Wielkopolskiego – Rafałem i Tomaszem Mikulskimi i także ich podopiecznymi. Dwójka złotych medalistów pochodzi z Kalisza, dwójka z Ostrowa i dwójka jest spoza okręgu. Cieszą efekty. Ten sukces na pewno będzie motywacją do dalszej pracy – mówi Jacek Pietrzak, prezes KKS Kalisz.", "– Kilka elementów zdecydowało o złotym medalu. Przede wszystkim bardzo wyrównany skład naszego zespołu i fakt, że przygotowania do tej imprezy trwały kilka miesięcy i były systematyczne – wyjaśnia trener Rafał Mikulski, który prowadzi Ostrowską Szkołę Tenisa, do której uczęszcza kilkadziesiąt dzieciaków od wieku przedszkolnego do młodzieży licealnej.", "Do decydującej rozgrywki Talentiady 2020 przystąpiło 15 ekip, które zostały wyłonione z eliminacji, w których wzięło udział kilkadziesiąt zespołów. W tym roku ze względu na epidemię koronawirusa finałowa rozgrywka został skrócona do jednego dnia. Nastąpiła też istotna zmiana dotycząca konkurencji: nie było rywalizacji w grach drużynowych.", "Pierwsza część Talentiady składała się z konkurencji sprawnościowych: bieg na 20 m z rakietką, bieg gwiaździsty ze zbieraniem piłek, rzut piłką tenisową w dal z klęku, bieg wahadłowy z odrzucaniem piłek. Druga i trzecia część to były gry paratenisowe i tenisowe.", "– Początek był bardzo dobry, bo wygraliśmy w konkurencjach sprawnościowych. Cieszę się, że do ostatniego momentu nie zabrakło koncentracji – dodaje prezes Pietrzak i podkreśla nieocenioną pomoc i zaangażowanie „kierownika” projektu Talentiada Macieja Nowaka, ojca Kuby, jednego z zawodników.", "Warto zaznaczyć, że KKS Kalisz jest młodym klubem, bo działa dopiero od pięciu lat. –  Niestety, wciąż brakuje stałej bazy. Co do dotychczasowych wyników, to złoty medal i puchar Talentiady zajmie szczególne miejsce w klubowej gablocie, ale nasi reprezentanci już pokazali się z dobrej strony w najważniejszych imprezach w kraju.  Zajęli m. in. szóste miejsce w Drużynowych Mistrzostwach Polski kadetów, byli też w ćwierćfinałach singla w krajowym czempionacie – kończy Jacek Pietrzak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzowie tenisa na wózkach", "date": "\n\t\t\t\t\t\t\t\t\t\t7 września, 2020\t\t\t\t\t", "text": ["Na kortach w Płocku o medale krajowego czempionatu walczono wpierw w grze pojedynczej i podwójnej, a następnie w rozgrywkach drużynowych. Z najcenniejszych i zarazem z największej liczby medali mogą cieszyć się reprezentanci gospodarzy – Stowarzyszenia Integracyjny Klub Tenisa w Płocku. Multimedalistą został Kamil Fabisiak, najlepszy obecnie polski tenisista na wózkach, który zdobył złoto w singlu, deblu i z kolegami z zespołu.", "– Oczywiście, że jestem zadowolony. Najtrudniejszy mecz? W rywalizacji w grze pojedynczej to mecz półfinał, w którym rywalizowałem z bardzo doświadczonym Tadeuszem Kruszelnickim, wygrywając 6:4, 7:5 – powiedział Kamil Fabisiak.", "– Chłopcy spisali się bardzo dobrze, choć forma sportowa nie jest optymalna. Oczywiście jest to związane z epidemią Covid 19 i brakiem odpowiedniego okresu przygotowawczego, a przede wszystkim z faktu, że zabrakło międzynarodowych startów. W finale gry pojedynczej spotkało się dwóch moich podopiecznych – Kamil Fabisiak i Piotr Jaroszewski. Dla obu najważniejszą imprezą będzie przyszłoroczna paraolimpiada w Tokio. Kamil ma praktycznie zapewniony udział w igrzyskach, a Piotr jest blisko tego celu – podsumował Jacek Wilczyński, trener SIKT Płock i dodał, że być może w listopadzie w Płocku uda się zorganizować dwie imprezy z udziałem graczy z zagranicy.", "W finale singla Kamil Fabisiak pokonał Piotra Jaroszewskiego 6:1, 6:4. Brązowe medale zdobyli: Jarosław Żyła (AZS AWF Wrocław) i Tadeusz Kruszelnicki (ZKT Ziębice). Weteran tenisowych kortów T. Kruszelnicki dołożył jeszcze srebro w rozgrywkach drużynowych.", "– Wypożyczyliśmy do naszego zespołu kolegę Kruszelnickiego. To było znaczące wzmocnienie i Warta A Poznań awansowała do finału. W meczu o złoto ulegliśmy SIKT Płock, ale i tak jesteśmy zadowoleni z występu – zaznaczył Marek Nitschke. W ekipie Zielonych oprócz dwóch wspomnianych tenisistów wystąpił jeszcze Lech Jabłoński.", "Z kolei w składzie najlepszej drużyny w Polsce SIKT Płock wystąpili: Kamil Fabisiak, Piotr Jaroszewski, Jerzy Kulik, Stefan Dobaczewski. Brązowy medal dla DSSN Aktywni Wrocław.", "Z tytułu w grze podwójnej cieszył się duet Fabisiak/Jaroszewski. Drugie miejsce wywalczyli Krzysztof Kowalewski (Warta Poznań)/Szymon Nowicki (KS Spartakus Koźmin Wielkopolski).", "Fot. SIKT w Płocku", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Adam Molenda: Z Australii do Polski po nowe trenerskie wyzwania", "date": "\n\t\t\t\t\t\t\t\t\t\t23 lipca, 2020\t\t\t\t\t", "text": ["Z ", ", szkoleniowcem w Akademii Tenisowej Angelique Kerber w Puszczykowie, który przez kilkanaście lat pracował w Australii, o jego doświadczeniach zdobytych na Antypodach, przyjaźni z Łukaszem Kubotem i nowych, sportowych wyzwaniach stawianych sobie i podopiecznym w Polsce rozmawia Maciej Łosiak.", "– ", " Nie, ponieważ wiedziałem, gdzie przyjeżdżam. Byłem w Puszczykowie już wcześniej. Stwierdziłem, że to świetne miejsce do kontynuowania pracy zawodowej, a dla mojej zawodniczki Alany Subasić doskonały moment, by rozwinąć się tenisowo. Wpływ na moją decyzję, którą podjąłem wraz z żoną Dorotą miał też fakt, że znam Mateusza Szewczyka, który od dłuższego czasu działa w Centrum Tenisowym Angie. Co równie istotne bardzo dobry kontakt mam z Beatą Kerber i panią Marią Rzeźnik – mamą i babcią Angelique.", "Jestem zaskoczony tylko jedną rzeczą. Kiedy pojawiła się informacja dotycząca mojego powrotu do kraju, to zacząłem znajdować w mediach społecznościowych dziwne komentarze. Chciałbym podkreślić dwa elementy. Po pierwsze wierzę w to co robię, a satysfakcja z pracy jest obecnie ważniejsza niż zarabianie pieniędzy, które oczywiście w Australii są większe. Po drugie jestem na takim poziomie ekonomicznym, że bez obaw patrzę w przyszłość.", "– Na początku lat 2000. wyjechałem do Stanów Zjednoczonych. Moja żona studiowała w USA, a ja za nią podążyłem. To był z jednej strony życiowy wybór, a z drugiej ekonomiczny. Wtedy Polska nie była na zbyt wysokim poziomie ekonomicznym. Zamieszkaliśmy w Norwalk w stanie Connnecticut. W początkowym okresie próbowałem jeszcze rywalizować na korcie jako zawodnik, ale z grania nie dało się utrzymać. Trochę z przypadku okazało się, że mam niezłe predyspozycje do nauczania gry w tenisa. Moją pierwszą klientką była zamożna osoba, która posiadała prywatny kort. Na tym „zielonym kleju” za pół godziny gry dostałem… 100 dolarów. Wow pomyślałem: może warto spróbować trenerki.", "– Stwierdziliśmy z żoną, że musimy znaleźć nasze miejsce na Ziemi. Wybór padł na Australię. Zamieszkaliśmy na stałe w Sydney. Początki jak w każdym całkowicie nowym miejscu nie były łatwe, ale uważam, że aklimatyzacja i tak przebiegła spokojnie. Pierwsza praca? W prywatnej szkółce tenisa. Po kilku tygodniach przyszedł do mnie szef i stwierdził: za szybko uczysz, ci klienci nie będą do nas wracać. Oniemiałem. Przecież moja praca polega właśnie na tym, żeby klienci jak najszybciej chwycili tenisowego bakcyla i zaczęli czerpać przyjemność z gry. Rezygnując z pracy napisałem informacyjnego smsa do osób, które uczyłem, że odchodzę. Byłem mocno zdziwiony, gdy po dwóch godzinach miałem wypełniony grafik na tydzień. Po czterech miesiącach założyłem własną szkołę tenisa.", "– W niewielkiej części były to, używając angielskiego zwrotu tzw. social players: lekarze, adwokaci, właściciele biznesów. Wolę angielską nazwę, bo nie do końca zgadzam się, by określać tę grupę jako amatorzy. Zawsze jednak chciałem prowadzić zawodników, to była i nadal jest moja wielka pasja i zawodowa ambicja. Tak się złożyło, że współpracowałem z dziewczynami. Wiele moich podopiecznych zajmowało czołowe miejsca rankingowe w Australii w różnych kategoriach wiekowych. W tym miejscu wymienię jedno nazwisko – Vesna Doloc. To Rosjanka, grająca dla Serbii, z którą pracowałem, kiedy już była w pierwszej setce WTA. Obecnie jestem szkoleniowcem Alany Subasić. To 13-letnia mistrzyni Australii juniorek, bardzo utalentowana dziewczyna. W ubiegłym roku wygrała m. in. turniej z cyklu Tennis Europe w Gdańsku do lat 12. Alana, którą trenuję już w wieku 12 lat była numerem jeden w kategorii młodziczek, U14 w Australii. Jest Australijką o bałkańskich korzeniach. Do Puszczykowa przyjechała z całą rodziną: jest mama z pochodzenia Serbka, tata Bośniak i brat Alen. Jak zapewnia cała czwórka czują się w Puszczykowie znakomicie, choć mamie Alany jest nieco zimno ", "– Tak, ale wszyscy widzimy w Alanie wielki potencjał. W Europie będzie miała zdecydowanie lepsze warunki na rozwój.", "– Moim zdaniem Polska jest bardziej tenisowa niż Australia. W przypadku, gdy mówimy o tenisie zawodniczym, czy juniorskim Federacja Australijska opiekuje się takimi zawodnikami. Gorzej z pozostałymi. Co do bazy sportowej, to kompleks w Melbourne, gdzie odbywa się AO to najpiękniejszy i najbardziej przyjazny obiekt na świecie jaki znam. Do tego można dodać jeszcze kilka obiektów należących do Tennis Australia, takich choćby jak w Sydney czy Brisbane. Kortów jest wprawdzie bardzo dużo, ale w większości są zaniedbane, a nierzadko też zniszczone. A poziom sportowy prezentowanego przez graczy z tego kraju. Są wybitne jednostki, ale patrząc chociażby na nazwiska są to w dużej części tenisiści mający rodziców spoza Australii, bądź naturalizowani sportowcy. System szkolenia – mówiąc delikatnie – też nie jest zbyt dobry. Po pierwsze za wszystko trzeba płacić. Wsparcie związku dla najmłodszych jest znikome lub wcale go nie ma. Kolejna sprawa to brak rywalizacji na odpowiednim poziomie dla najlepszych. Żeby zagrać ze światową czołówką w różnych kategoriach wiekowych trzeba wyjeżdżać. Koszty podróży z Australii są duże. Tenisowy boom na początku roku związany z turniejem Wielkiego Szlema to za mało.", "– Znamy się od kilkunastu lat, jeszcze gdy Łukasz grał singla. To świetny człowiek i profesjonalista w każdym momencie. Dba o szczegóły. Jestem przekonany, że jest w stanie rywalizować na najwyższym poziomie jeszcze kilka lat. Zawsze mu pomagałem, kiedy przyjeżdżał do Australii, a nie było z nim jego czeskiego trenera Jana Stocesa. Byłem w jego trenerskim teamie również podczas turniejów w Barcelonie, Nowym Jorku, Stuttgarcie oraz podczas tegorocznego ATP Cup. Myślę, że nie będzie przesady w stwierdzeniu, że jesteśmy przyjaciółmi.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Kamil Majchrzak ruszył na podbój USA", "date": "\n\t\t\t\t\t\t\t\t\t\t17 sierpnia, 2020\t\t\t\t\t", "text": [": Tomasz Dobiecki", ": Materiały prasowe LOTOS PZT Polish Tour", "– Nie mogłem się doczekać międzynarodowej rywalizacji, dlatego zdecydowałem się zagrać od samego restartu Touru. Będę się starał maksymalnie wykorzystać szansę na poprawienie rankingu. Niektóre turnieje mogą być słabiej obsadzone, więc będę się dostawał od razu do", "głównych drabinek. Tak jak choćby do US Open, dzięki decyzji, że nie ma tam kwalifikacji. Zresztą na moją korzyść działa też sposób, w jaki władze tenisa podeszły do rankingu, czyli system rozliczenia punktów przez 22 miesiące. To znaczy, że wszystkie punkty, które ugrałem w 2019 roku od marca do końca tamtego roku są tak naprawdę ważne do marca przyszłego roku – powiedział Majchrzak, obecnie 108. w rankingu ATP Tour, którego trenerem jest Tomasz Iwański.", "– Jeśli przypadkiem, odpukać, odpadnę w pierwszej rundzie US Open, to będę miał dalej zapisane punkty za trzecią rundę z zeszłego roku. No i to się tyczyć bezie wszystkich innych imprez, w których punktowałem w tym okresie, Czyli de facto nie będę bronić punktów aż kwietnia przyszłego roku, bo przecież w tym sezonie od stycznia nigdzie nie grałem przez kontuzję. Jest więc duża szansa, żeby poprawić 108. pozycję, a bardzo chciałbym wrócić do pierwszej setki. I w przyszłym roku zaatakować już czołową 50-tkę świata – dodał.", "Majchrzak od stycznia do maja leczył przeciążeniowe pęknięcie kości miednicy, co zbiegło się w czasie z zamrożeniem międzynarodowego Touru i rankingów tenisowych. W wyniku pandemii koronawirusa przeniesiono na przyszły rok igrzyska olimpijskie w Tokio.", "– Tę decyzję przyjąłem z radością, bo przez kontuzję nie udałoby mi się w nich wystąpić, a to jest jeden z moich głównych celów. Zawsze marzyłem, żeby zagrać na igrzyskach, jeszcze jako junior. Zresztą przecież wygrałem akademicką olimpiadę i to jest do tej pory jeden z najlepszych momentów w mojej karierze. Także bardzo bym chciał reprezentować Polskę na igrzyskach. Na nich rodzą się inne emocje, bo reprezentuje się kraj, W tenisie namiastką tego jest Puchar Davisa, gdzie się gra w reprezentacji , a to wyzwala dodatkową energię i emocje. To jest coś innego, niż gra na turniejach, nawet jeśli koło nazwiska jest flaga. Na igrzyskach tenis staje na równi z innymi dyscyplinami i człowiek staje się częścią czegoś wielkiego, częścią elity sportowej świata – uważa Majchrzak.", "Restart ATP Tour kilkakrotnie przekładano, ostatecznie ruszy w najbliższą sobotę w Nowym Jorku i ma się składać z 13 turniejów, w tym dwóch zaliczanych do Wielkiego Szlema . Po dwóch startach w USA, dalsza rywalizacja będzie się toczyć w Europie, a najważniejszymi jej punktami mają być wielkoszlemowy Roland Garros i kończący sezon ATP Finals w Londynie dla czołowej ósemki singlistów i debli w rankingu. Ale wciąż niepewne są losy cyklu w związku z rozwojem pandemii na świecie.", "– To ekstremalnie nieprzewidywalna sytuacja, dlatego trzeba korzystać z każdej okazji do zdobywania punktów. Możliwe, że sezon znów będzie przerwany na jesieni. Ale teraz ważne jest, że udało się zorganizować europejski cykl, chociaż może być spora grupa poszkodowanych, jak zawodnicy z USA czy Azji, którzy nie wszędzie dojadą. Ale mam nadzieję,", "że będziemy mogli rywalizować niezależnie od miejsca, z którego pochodzimy. Ważne, że władze umożliwiły tenisistom wjazd do USA bez obowiązku kwarantanny. Sam udział w US Open będzie odbywał się w skomplikowanych warunkach i procedurach sanitarnych. Cóż, z jednej strony niefajnie jest być królikami doświadczalnymi, ale z drugiej tenis potrzebuje restartu Touru z wielu powodów, również finansowych. Dlatego trzeba podjąć próbę – uważa Majchrzak.", "Tenisista z Łodzi ma za sobą trzy turniejowe starty, wszystkie w cyklu imprez organizowanych przez Polski Związek Tenisowy i Grupę Lotos dla krajowej czołówki. Odniósł w ich dwa singlowe zwycięstwa we Wrocławiu i podwójne w Kozerkach (również w deblu), a także został mistrzem Polski w grze podwójnej z Janem Zielińskim. Indywidualnie na kortach Górnika Bytom wywalczył srebrny medal.", "– Cieszę się z ogrania i możliwości zbudowania formy w turniejach LOTOS PZT Polish Tour. Dla wszystkich zawodników to była ważna możliwość rywalizacji na punkty, gdy międzynarodowy Tour wciąż czekał na restart. Gdyby nie ten cykl, mógłbym tylko trenować po kontuzji i czekać na pierwszą okazję gry o jakąś stawkę aż do sierpnia. A tak mam już za sobą kilka meczów, w tym kilka trudnych fizycznie i psychicznie. To doświadczenie, które może pomóc mi podczas występów w USA, a potem w Europie. Przede mną dość intensywny plan startów i ważne cele do zrealizowania. Wierzę, ze szybko uda mi się wrócić do pierwszej setki i potem wywalczyć kwalifikację olimpijską do Tokio – powiedział Majchrzak.", "Oprócz niego w wielkoszlemowym US Open (31 sierpnia- 13 września) może wystartować w singlu jeszcze czwórka Polaków: Hubert Hurkacz, Magda Linette, Iga Świątek i Katarzyna Kawa. W deblu powinni wystąpić Łukasz Kubot i Alicja Rosolska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Międzynarodowy              Talex Open 2020", "date": "\n\t\t\t\t\t\t\t\t\t\t21 sierpnia, 2020\t\t\t\t\t", "text": ["Turniej rozpocznie się 23 sierpnia i przez dwa pierwsze dni odbywać się pojedynki eliminacyjne. Od wtorku 25 sierpnia rusza turniej główny. Finał gry pojedynczej zaplanowano na niedzielę 30 sierpnia.", "– Nikogo nie trzeba uświadamiać w jakiej sytuacji przyszło nam organizować mistrzostwa. W kalendarzu ITF (International Tennis Federation ITF – przyp. red.) pozostało zaledwie kilka imprez o zasięgu międzynarodowym. Nasze zawody odbywać się będą w czasie, gdy na świecie będą odbywać się pojedyncze turnieje, a wielkoszlemowy US Open rozpocznie się w ostatnim dniu sierpnia. Turniej w stolicy Wielkopolski będzie oczywiście podlegał wszystkim rygorom sanitarnym, które zarządziła Międzynarodowa Federacja Tenisowa – mówi Jacek Muzolf, dyrektor turnieju. I dodaje, że impreza dojdzie do skutku przede wszystkim dzięki temu, że zdecydowana większość z dotychczasowych partnerów zdecydowała się kontynuować współpracę.", "– To oczywiście przede wszystkim firma Talex, ale także Giant, Kancelaria Prawna Piszcz i wspólnicy, Matbet, Eltel, Villa Development, Miralex, Drukma, Wino Piotr Gonciarz, Młyńska 12, Rebis, jak również instytucje samorządowe: Urząd Marszałkowski Województwa Wielkopolskiego, Urząd Miasta Poznania i Starostwo Powiatowe. Mistrzostwa rozgrywane będą w ramach cyklu Lotos PZT Polish Tour. Zarówno Grupa Lotos jak i Polski Związek Tenisowy stali się ważnymi partnerami w naszym projekcie. Nie można też naturalnie nie docenić wkładu Ministerstwa Sportu – wylicza Jacek Muzolf.", "Pula nagród wynosi 25 tys. dolarów. W kwalifikacjach gry pojedynczej będzie mogło zagrać 48 tenisistów, z których awans wywalczy ośmiu. W drabince głównej singla rywalizować będzie 32 zawodników, a w deblu 16 par. Przyznane zostaną cztery „dzikie karty” do turnieju głównego.", "Na liście zgłoszeń (która jeszcze może się zmienić) znajdują się w większości nazwiska tenisistów z trzeciej i czwartej setki ATP. Otwiera ją sklasyfikowany na 255. miejscu rankingu ATP Francuz Mathias Bourgue, kolejnym jest znany w Poznaniu Mats Moraing z Niemiec (263 ATP). Moraing zwyciężył w stolicy Wielkopolski w 2017 roku. Z Polaków pewny udział w drabince głównej ma Kacper Żuk, aktualny mistrz Polski z Bytomia, który przed występem w stolicy Wielkopolski wziął udział w turnieju w austriackim Vogau.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Najpierw ciężka praca, a potem atak…", "date": "\n\t\t\t\t\t\t\t\t\t\t26 sierpnia, 2020\t\t\t\t\t", "text": [": Tomasz Sikorski", ": Materiały prasowe Lotos PZT Polish Tour", "Obecnie zawodniczka Akademii Tenisowej Masters Radom i jej team postawili sobie ambitny cel. – Chcemy, aby za półtora roku, a najpóźniej za dwa lata Weronika znalazła się okolicach czołowej setki rankingu WTA – mówi jej trener Paweł Bojarski.", "Współpraca tego szkoleniowca z Weroniką Falkowską rozpoczęła się w trakcie pandemii. – Tak się składa, że posiadam prywatny kort i Weronika już po zniesieniu największych obostrzeń mogła z niego korzystać. Zachowując wszelkie środki bezpieczeństwa, trenowała wspólnie z moim synem Alanem oraz Maksem Kaśnikowskim, czyli zawodnikami, którzy są zapleczem i nadzieją polskiego tenisa. I te treningi na pewno sporo jej dały. Tym bardziej, że Weronika jest typem tenisistki bardzo ciężko pracującej – chwali zawodniczkę jej trener. W tym właśnie czasie powstał też pomysł, aby stworzyć tenisowy team z prawdziwego zdarzenia.", "Weronika ma w nim okazję współpracować z trzema Pawłami. – Oprócz mnie w skład grupy wchodzą jeszcze Paweł Kur oraz Paweł Rzepecki. Razem stawiamy sobie ambitny cel. Chcemy, aby za półtora roku, a najpóźniej za dwa lata Weronika znalazła się okolicach czołowej setki rankingu WTA. Jakie są na to szanse? Bardzo duże i nie jest to tylko moja ocena. Bazuję bowiem także na opiniach szefa szkolenia PZT, Tomasza Iwańskiego czy też doskonałego trenera od przygotowania motorycznego Mieczysława Bogusławskiego. Ten cel można jednak osiągnąć tylko w jeden sposób – ciężką pracą. Nie ukrywam, że czasami będzie bolało, ale wszyscy, w tym także Weronika, jesteśmy na to przygotowani – zapewnia Paweł Bojarski.", "Efekty tej ciężkiej pracy były już zresztą widoczne podczas wspomnianego LOTOS PZT Polish Tour. – Te turnieje sporo nam wszystkim dały. Najważniejsze, że po dłuższej przerwie ponownie była okazja do gry, i co też jest ważne, do zarobienia jakichkolwiek pieniędzy. Poziom sportowy był wysoki, bo grało wiele zawodniczek z krajowej czołówki – mówi Weronika Falkowska, którą pandemia koronawirusa dopadła w RPA. – Grałam tam turniej, w którym dotarłam do półfinału debla, ale z dnia na dzień zawody przerwano. Z dnia na dzień zmieniły się też moje plany na ten sezon – przyznaje zawodniczka, która tenisowe treningi rozpoczęła w wieku sześć lat. – Zaczęło się trochę nietypowo, bo regularnie chodziłem wtedy na basen, obok którego był położony kort tenisowy. I za każdym razem na ten kort spoglądałam. W końcu poprosiłam, aby mnie tam zaprowadzono. I tak już zostało. To była dobra decyzja – wspomina.", "Tenisistka z Radomia szybko też znalazła sobie wzór do naśladowania. Była nim i jest do tej pory Serena Williams. – Cenię ją za waleczność, odwagę na korcie i piorunujące, kończące uderzenia – mówi. Ona sama także jest odważna na korcie. – W przeszłości preferowałam twarde nawierzchnie i szybką grę. Teraz nie stanowi dla mnie już różnicy, na jakim korcie występuję. Nadal jednak staram się grać ofensywnie i zmuszać rywalki do błędów – dodaje tenisistka. Tę grę do przodu oraz motorykę zawodniczki wszyscy zresztą doceniają.", "– Ma rzadko spotykaną wydolność. Siła i wytrzymałość to jednak nie wszystko. W najbliższym czasie będziemy dużo pracować nad taktyką – mówi Paweł Bojarski.", "Zmienią się także plany startowe. – Chcemy, aby Weronika coraz częściej grała w turniejach wyższej rangi, z pulą nagród 75 lub 100 tysięcy dolarów. Do niektórych z tych turniejów będzie musiała przebijać się z eliminacji. Moim zdaniem to właściwy moment, aby zdecydować się na taki krok. Po pandemii sporo może się zmienić. Przypuszczam, że wiele tenisistek zrezygnuje z gry, czy to ze względów finansowych, czy też mając alternatywę w postaci nauki lub pracy. Otworzy się więc szansa dla innych. Warto więc ją wykorzystać i zaatakować. Aby ten atak był skuteczny, trzeba być dobrze przygotowanym i dbać o zdrowie. I my tak chcemy zrobić – kończy szkoleniowiec.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Są najmniejsi, ale mają się czym pochwalić", "date": "\n\t\t\t\t\t\t\t\t\t\t27 sierpnia, 2020\t\t\t\t\t", "text": ["Tenisowy Uczniowski Klub Sportowy Trąbki Małe powstał w 2016 roku. – Głównym powodem, dla którego klub zaczął funkcjonować była dobra postawa jednego z młodych zawodników z naszej miejscowości. Leon Zaorski, bo o nim mowa, od początku swojej przygody z tenisem był i nadal jest czołowym zawodnikiem w Polsce. To był ten impuls, który zadecydował – wspomina Mariusz Zaorski, właściciel klubu.", "Dobra postawa Leona oraz przyjazna atmosfera od początku panująca w klubie sprawiły, że na ten moment jego barw broni siedmiu zawodników. Wszyscy oni mają po 14-15 lat i pochodzą z różnych miast.", "I choć gracze pochodzą z różnych miast to szybko stworzyli zgrany i mocny pod względem sportowym kolektyw. W 2018 roku zdobyli nawet brązowy medal drużynowych mistrzostwach Polski skrzatów. – Mam nadzieję, że w tym roku również powalczą o medal w drużynie, tyle tylko, że już w kategorii młodzików. Powody do optymizmu są, bo w lipcowych mistrzostwach Polski w tej kategorii wiekowej nasi czołowi zawodnicy, Marcin Andrzejczak i Leon Zaorski, zdobyli brązowy medal w grze podwójnej – mówi właściciel klubu.", "Oprócz działalność związanej ze szkoleniem i występami swoich zawodników, klub z Trąbek Małych prowadzi także zajęcia rekreacyjne dla mieszkańców gminy.", "– Po trzech latach od rozpoczęcia treningów nasza reprezentacja zdobyła złoty medal w mistrzostwach powiatu gdańskiego. Dzięki współpracy z władzami gminy w każde wakacje organizujemy darmowe zajęcia dla dzieci i młodzieży. W tym roku również zostaliśmy objęci Narodowym Programem Upowszechniania Tenisa, dzięki czemu kolejne dwie grupy dzieci mają szansę na bezpłatne treningi. Mam więc nadzieję, że największe sukcesy dopiero przed nami – kończy Mariusz Zaorski.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzostwa Polski w Bytomiu: w świetnej obsadzie z rekordowymi nagrodami", "date": "\n\t\t\t\t\t\t\t\t\t\t20 lipca, 2020\t\t\t\t\t", "text": ["Dominik Kwiatkowski/Tomasz Dobiecki", "W turnieju męskim w gronie zdecydowanych faworytów wymieniano Huberta Hurkacza i Kamila Majchrzaka. Ten pierwszy odpadł już w drugiej rundzie z Maksem Kaśnikowskim, zaś drugi w półfinale nie dał rady Danielowi Michalskiemu. Ostatecznie tytuł trafił w ręce 21-letniego Żuka.", "Początek pierwszego seta podporządkowany był po dyktando Michalskiego, który prowadził już nawet 5:2. Wówczas to Żuk zaczął grać skuteczniej. Najpierw, doprowadził do stanu 5:5, a następnie pokonał rywala w tie-breaku, broniąc w całej partii aż siedmiu piłek setowych. Druga odsłona była bardziej wyrównana i również zakończyła się zwycięstwem zawodnika z Nowego Dworu Mazowieckiego w tie-breaku.", "– Po pierwszej rundzie nie sądziłem, że ten tydzień singlowy zakończy się w ten sposób. Pierwszy set powinien paść łupem Daniela, drugi już był mój. W kluczowych momentach grałem swój tenis i cieszę się, że w tak silnej obsadzie udało mi się wygrać Mistrzostwo Polski – podsumował swój występ Żuk.", "W rywalizacji kobiet najlepsza okazała się rozstawiona z numerem drugim Magdalena Fręch, która przed mistrzostwami Polski wygrała mocno obsadzony turniej LOTOS PZT Polish Tour we Wrocławiu. Fręch (169 WTA) wraz z Katarzyną Kawą (125 WTA) stworzyły doskonałe, trwające 2 godziny i 39 minut widowisko. Obie tenisistki zagrały wyśmienite, pełne długich wymian zawody, godne finału mistrzostw Polski, a lepsza okazała się 22-latka z Łodzi. Podopieczna Andrzeja Kobierskiego w drodze po złoto nie straciła nawet seta.", "– Są to najbardziej prestiżowe mistrzostwa Polski w jakich kiedykolwiek grałam. Kiedyś o tych zawodach wiedzieli tylko ludzie w klubie i osoby mocno związane z tenisem. Teraz są transmisje z kortu centralnego i naprawdę niesie się to wielkim echem po całym kraju – powiedziała Fręch, dla której jest to trzeci (po 2014 i 2015 roku) mistrzowski tytuł.", "Mistrz Polski w grze pojedynczej za zwycięstwo otrzymał 27 tys. zł, zaś finalista – 14 tys. zł. Pierwsze miejsce w grze podwójnej premiowane było kwotą 18 tys. zł na parę. Srebrni medaliści debla mogli liczyć na 8 tys. zł na duet. Impreza odbyła się w ramach cyklu LOTOS PZT Polish Tour.", "– Na pewno był to jeden z najlepszych moich i Kasi meczów w karierze. Kasia jest świetną zawodniczką, miała najlepsze wyniki na cegle. Wiedziałam czego się spodziewać ani że nie będzie łatwo. Zostawiłyśmy na mistrzostwach Polski dużo zdrowia na korcie. Były one tak prestiżowe, była taka mocna drabinka, że cieszyłyśmy się, jak na szlemie. Co do dalszej części sezonu wszystko zależy od międzynarodowego Touru.", "– Początek sezonu, przejście na mączkę, która nie jest moją ulubioną nawierzchnią, udowadnia, że potrafię rywalizować z najlepszymi na tych kortach. To pokazuje też, że jestem wszechstronnym zawodnikiem i potrafię wygrywać na takich kortach. Cieszę się z dotychczasowych wyników i tego, że udało mi się dobrą formę potwierdzić w mistrzostwach Polski.", "singiel kobiet –", "Magdalena Fręch (nr 2) – Katarzyna Kawa (1) 7:5, 6:3", "singiel mężczyzn –", "Kacper Żuk (nr 3) – Daniel Michalski (4) 7:6(5), 7:6(3)", "debel kobiet –", "Paula Kania-Choduń/Anastazja Szoszyna (nr 1) – Magdalena Fręch/Martyna Kubka 7:6 (5), 7:5", "debel mężczyzn –", "Kamil Majchrzak/Jan Zieliński (nr 3) – Kamil Gajewski/Dominik Nazaruk 6:3, 6:4", "W tym roku nie rozgrywano mikstów.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Puchar Davisa: Janowicz liderem drużyny w Kaliszu", "date": "\n\t\t\t\t\t\t\t\t\t\t25 lutego, 2020\t\t\t\t\t", "text": ["– Bardzo się cieszymy, że Jurek wraca do reprezentacji. Będzie nie tylko wsparciem dla drużyny, ale również atrakcją dla kibiców. Jego przerwa w grze była tak długa, że zanim wróci do pełni swoich możliwości, może minąć kilka miesięcy, więc nikt nie oczekuje na cudów. I tak miłym akcentem były jego styczniowe mecze w challengerach we Francji. Nie tylko wygrał dwa spotkania, ale pokazał, że czuje głód grania. Mam nadzieję, że występ w Kaliszu doda mu trochę pewności siebie – powiedział kapitan reprezentacji Mariusz Fyrstenberg, były szósty deblista świata i finalista wielkoszlemowego US Open.", "Ostatnio\nw reprezentacji Janowicz grał we wrześniu 2015 roku, przyczyniając się do\nzwycięstwa nad Słowacją w Gdyni i awansu do Grupy Światowej. Natomiast w\nstyczniu tego roku, powrócił na kort po ponad dwuletniej przerwie w startach\nspowodowanej poważnymi kontuzjami. 29-letni łodzianin był już 14. tenisista w\nrankingu ATP World Tour, a w dorobku ma m.in. występ w wielkoszlemowym\npółfinale na trawiastych kortach w Wimbledonie w 2013 r. czy finał imprezy ATP\nMasters 100 w paryskiej hali Bercy.", "–\nPo czterech latach wystąpię w drużynie narodowej i znowu zagram w Pucharze\nDavisa. Cieszę się, że wracam na korty. Za mną bardzo długa przerwa, dwa lata i\ntrzy miesiące, to szmat czasu. W tym półtora roku bez jakichkolwiek treningów.\nW sumie powrót do rygoru treningowego nie był dla mnie trudny, przynajmniej nie\nfizycznie. Moje kolano po operacji i rehabilitacji dawało radę, powoli się\nadaptowało, więc w styczniu wreszcie wróciłem na korty. Gorzej tę przerwę\nzniosłem mentalnie, bo trudno było tak długo wytrzymać bez tenisa. Na pewno\nbyło to o wiele trudniejsze, niż w 2016 roku, kiedy przed igrzyskami w Rio\nmiałem sześć miesięcy przerwy – powiedział Jerzy Janowicz. ", "–\nNa pewno w głowie gdzieś mam zakodowane obawy o kolano, czy wszystko będzie\ndobrze, dlatego też staram się bardzo spokojnie planować kolejne starty, a nie\ngrać tydzień po tygodniu. Powoli wchodzę w rytm turniejowy, trenuję w kraju lub\nw Wiedniu. Układając wyjazdy liczę się z tym, że teraz podwójnie mocno będę\nodczuwał zmiany klimatu i czasu. Wcześniej miałem to we krwi, ale praktycznie\nod trzech lat nigdzie nie latałem, więc muszę na to uważać – dodał Janowicz. ", "Najwyżej\nnotowanym singlistą w składzie – na 361. pozycji na świecie (najwyższej w\nkarierze jest Kacper Żuk. W styczniu wystąpił w Australii w polskiej\ndrużynie startującej w pierwszej edycji ATP Cup. Pokonał tam wyżej notowanego\nAustriaka Dennisa Novaka (był wtedy 108. na świecie) w trzech setach, miał też\nokazję wystąpić przeciwko Chorwatowi Marinowi Ciliciowi.", "– Patrząc na rankingi zawodników, jesteśmy faworytami tego meczu. Nie możemy jednak lekceważyć ekipy Hongkongu. Oprócz Jerzego Janowicza, nie mamy większego doświadczenia w kadrze, dla większości z nas to będzie debiut, a to nakłada na nas dodatkową presję. Ale gra przed własną widownią da nam dodatkowe wsparcie. Każdy z nas będzie chciał pokazać się z jak najlepszej strony i wygrać mecz, zdobywając tym samym punkt dla reprezentacji i awansować. To idealna okazja, żeby ograć się w ważnych spotkaniach na własnym podwórku, więc na pewno każdy z nas da z siebie wszystko – uważa Kacper Żuk.", "W\nskładzie reprezentacji zabrakło Kamila Majchrzaka (107. w rankingu ATP World\nTour), któremu kontuzja uniemożliwiła start w wielkoszlemowym Australian Open.\nPrzechodzi obecnie intensywną rehabilitację, ale nie zdąży wrócić na kort przed\nmeczem w Kaliszu.", "–\nW ubiegłym tygodniu rozpocząłem rozruch. Powoli wracam na kort i chwilowo\nćwiczę z przyrządami pomocniczymi. Dawno mnie tam nie było, jestem zadowolony,\nale potrzebuję jeszcze trochę czasu na wzmocnienie i powrót do pełnej\ndyspozycji po kontuzji. Jestem pod stałą kontrolą specjalistów i wygląda to\ndobrze, ale wymaga sporo cierpliwości. Dlatego nie będę mógł niestety zagrać w\nmeczu Pucharu Davisa. Ale będę w Kaliszu na początku marca i będę na miejscu\nwspierał drużynę w meczu z Hongkongiem. Wierzę, że odniesiemy zwycięstwo –\npowiedział Kamil Majchrzak.", "W\nKaliszu nie wystąpią Hubert Hurkacz czy Łukasz Kubot, którzy w tym czasie będą\nprzebywać za Oceanem i przygotowywać się do startów w turniejach ATM Masters\n1000 w Indian Wells i Miami.", "–\nŁukasz był zawsze gotowy na mecze Pucharu Davisa i tak jest dalej. Ale teraz\nmusiałby przelecieć z Ameryki Południowej na kilka dni w zupełnie inne warunki\nklimatyczne, a później wsiąść w samolot do USA . Łukasz nie ma 18 lat i byłoby\nto nieodpowiedzialne, mogłoby narazić go na kontuzje. Również ma napięty cykl\nstartowy i mijałoby się z celem jeszcze większe komplikowanie jego kalendarza.\nMyślę, że mecz z Hongkongiem jest idealny, aby dać szansę gry w reprezentacji\nmłodszym zawodnikom. Kacper Żuk, Janek Zieliński, Daniel Michalski, Wojtek\nMarek, Szymon Walków – to przyszłość polskiego tenisa. Jeśli do nich dołączymy\njeszcze Maksa Kaśnikowskiego czy Mikołaja Lorensa, to naprawdę mamy powody do\nzadowolenia – podkreśla Mariusz Fyrstenberg.", "Zwycięzca meczu z Hongkongiem awansuje do Grupy Światowej II i we wrześniu będzie mógł walczyć o prawo gry w przyszłorocznych barażach o miejsce w Grupie Światowej I, stanowiącej bezpośrednie zaplecze elity rywalizującej o Puchar Davisa. ", "Zdjęcia: Poznań Open", "dwudniowe – 40 zł bilet normalny; 25 zł bilet ulgowy, 5 zł bilet dziecięcy", "jednodniowe – 25 zł bilet normalny, 15 zł bilet ulgowy, 3 zł bilet dziecięcy", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Karol Przygodzki: Trener musi być nauczycielem i wychowawcą", "date": "\n\t\t\t\t\t\t\t\t\t\t16 kwietnia, 2020\t\t\t\t\t", "text": ["Z ", ", trenerem, wychowawcą kilku generacji tenisistów, przez wiele lat związanym zawodniczo i szkoleniowo z klubem AZS Poznań, obecnie pracującym w Centrum Tenisowym Sobota, rozmawia ", ".", "– Sport od dzieciństwa był ważny w moim życiu i dorastaniu, a tenis dość szybko okazał się dominujący. Jestem chłopakiem z Winograd, podobnie zresztą jak Ty ", ". Mieszkałem na osiedlu Przyjaźni, gdzie z kolegami spędzałem wolny czas. Nietrudno się domyślić, że osiedlowe boisko było naszym żywiołem. Na fakt, że tenis stał się dla mnie dyscypliną numer jeden miały wpływ przynajmniej dwa elementy. Połowa lat 70. to czas, w których Wojtek Fibak, rodowity poznaniak, stawał się gwiazdą światowego formatu. No i druga istotna rzecz – w 1976 roku na I Komunię Świętą jako prezent dostałem od wujka dwie rakiety Dunlopa. Brałem rakiety i z kolegami graliśmy na boisku, które oczywiście było opłotowane. Już wtedy, choć bezwiednie i przypadkowo, wprowadziliśmy nowoczesne metody szkoleniowe ", ". Wybieg był tak krótki, że często trudno było odbić, a co dopiero dobrze ustawić się do piłki. A piłki to był kolejny problem. One były jak pomarańcze na święta, rzadko wówczas dostępnym rarytasem.", "– Zdecydowanie. Od kilku lat pracuję w Centrum Tenisowym Sobota, ale wciąż czuję się mocno związany z akademickim klubem. Tam spędziłem najważniejsze lata zawodniczej i trenerskiej kariery. Moim pierwszym szkoleniowcem był Paweł Mielcarek, któremu wiele zawdzięczam. Rodzice byli w dość komfortowej sytuacji, bo obiekt AZS był niedaleko osiedla Przyjaźni i dość szybko w okresie wiosenno-letnim zacząłem samodzielnie dojeżdżać na zajęcia. Gorzej było zimą, wtedy naszą bazą były hale targowe, a potem hala przy ul. Pułaskiego, którą zawdzięczamy profesorowi Zygmuntowi Przybylskiemu.", "– Trudno oceniać samego siebie, ale uważam, że byłem sumienny i zdyscyplinowany. Od razu jednak dodam, że nie byłem wybitnym tenisistą. Dodatkowo, na początku swojej przygody z tenisem, do pierwszych klas liceum nie imponowałem warunkami fizycznymi. Co mnie wyróżniało? Jednoręczny, grany lewą ręką bekhend.", "Fakt, że nie byłem najlepszy nauczył mnie pokory i ogromnie pomógł w trenerskiej karierze. Pamiętam rok 1986 i finał Drużynowych Mistrzostw Polski juniorów. Dodam, że wtedy jeszcze chłopacy grali wspólnie z dziewczynami. Byłem „tylko”, albo „aż” rezerwowym. Cieszyłem się, że jestem w zespole AZS. Potem już jako szkoleniowiec musiałem podejmować decyzje: kogo zabieram na turnieje mistrzowskie, kto będzie rezerwowym, jak ustalę kolejność „rakiet”, itd. Doświadczenia z młodości pomagały nie tylko pod kątem sportowym, ale też psychologicznym. Wiedziałem co czują zawodnicy, którzy danego dnia na kort nie wyjdą.", "– Taki był mój cel, który zrealizowałem. Wpierw ukończyłem studium nauczycielskie, a następnie kierunek sport i rekreacja na poznańskiej AWF. Były również studia podyplomowe u Adama Królaka na AWF w Warszawie…", "– W 1996 roku, będąc kapitanem ekipy kadetów AZS ", " poprowadziłem chłopaków po złoto Drużynowych Mistrzostw Polski. W składzie były takie nazwiska, jak: Filip Anioła, Jakub Rękoś, Wojtek Górny, Michał Dobicki. Cztery lata później odnieśliśmy jako klub historyczny sukces. Dwoje naszych reprezentantów – Krystian Pfeiffer i Karolina Bułat – zostało indywidualnymi mistrzami kraju. W 2001 roku AZS Poznań zdobywa złoto DMP seniorów. Grają Adam Skrzypczak, Filip Urban, Krzysztof Kwinta, Łukasz Pelowski, Grzegorz Zgoła, Michał Jordan i wspomniany Anioła. Tak w telegraficznym skrócie przedstawiają się sukcesy AZS, w których brałem udział w roli trenera.", "– Po pierwsze, zajęcia z najmłodszymi dają mi olbrzymią satysfakcję i radość, a w Sobocie są do tego idealne warunki. Po drugie, chciałem spróbować czegoś nowego. Podjąć kolejne wyzwanie. W 2010 roku powstało CTS. Inwestorem był Tomasz Nowicki, właściciel firmy Poz-Bruk, który przez lata wspierał sekcję tenisową AZS. Zdecydował o wybudowaniu własnego obiektu. Sobota to bardzo dobre miejsce do pracy, obserwowania młodszych kolegów, radości prowadzenie zajęć z dzieciakami. To jest też obiekt, któremu zawdzięczam jedno w ważniejszych zawodowych doświadczeń w życiu. Dwukrotnie byłem dyrektorem sportowym dużego, profesjonalnego turnieju Powiat Poznański Open. Organizacja tej imprezy była olbrzymim wyzwaniem logistycznym. Spotkania grupy osób odpowiedzialnych za przygotowanie zaczynały się na 7-8 miesięcy przed turniejem. A podczas trwania zawodów często musiałem myśleć nie tylko o sprawach strategicznych, ale też o detalach, np. o tym, żeby nie zabrakło ręczników dla uczestniczek. Ale satysfakcja była ogromna, nie tylko ze względu na pozytywne opinie obserwatorów czy ITF ", ", ale przede wszystkim na fakt, że mogłem zobaczyć początki kariery takich tenisistek, jak Jelena Ostapenko czy Kiki Bertens, które obecnie należą do światowej czołówki.", "– Uważnie obserwuję co dzieje w rozwoju myśli szkoleniowej w Polsce. Bardzo cenne są jednak dla mnie takie codzienne relacje na linii trener-zawodnik, które widzę chociażby w CTS. Mam okazję spoglądać na pracę młodych szkoleniowców, którzy wcześniej byli bardzo dobrymi zawodnikami (choćby Andrzej Kapaś, Wojtek Banasik czy Przemysław Wawrzyniak). I co widzę? Pozytywny obraz. Sposób przekazywania wiedzy w nowoczesny sposób z wykorzystaniem doświadczenia z występów na korcie. Także podejście psychologiczne, mentalne. To wszystko buduje dobrą atmosferę, przynosi wymierne efekty.", "Moje doświadczenie podpowiada mi z kolei, że trzeba umieć zastosować odpowiedni balans na linii zawodnik-trener-rodzic. Tych trzech ogniw nie da się w żaden sposób rozdzielić. Znaleźć wspólny język to jest często trudne zadanie. Trener musi być zarówno nauczycielem, jak i wychowawcą. Jak już wspomniałem lubię pracę z dziećmi. Najważniejsze, żeby już na początku przygody z tenisem nie zniechęcić ich do dyscypliny. Na tym etapie liczy się dobra zabawa. Potem przyjdą większe lub mniejsze sukcesy. Choć oczywiście dla każdego sukces jest czymś innym. Dla wybitnego sportowca będzie to wygranie turnieju Wielkiego Szlema, dla innego tenisisty zdobycie punktu ATP lub WTA, a dla kolejnego sam udział w turnieju OTK czy WTK. Ważne, żeby się sprawdzić i mieć z tego satysfakcję.", "– ", " Odpowiem w ten sposób: mam nadzieję, że nie mam wrogów. Zawsze starałem się łagodzić spory w środowisku sportowym. Powinniśmy mówić jednym głosem, bo to sprzyja dyscyplinie. I na koniec, a propos tego co powiedziałem, przypomnę o początkach pewnego turnieju. Ponad 40 lat temu zapoczątkowano Grand Prix Wojciecha Fibaka. Pierwsze edycje rozgrywane były na trzech różnych obiektach: Warta, AZS, Olimpia. Można? Można.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hubert Hurkacz: Tęskniłem za rodziną i znajomymi", "date": "\n\t\t\t\t\t\t\t\t\t\t8 lipca, 2020\t\t\t\t\t", "text": ["Hubert Hurkacz po kilku miesiącach treningów w USA przyleciał do kraju i ze spokojem przygotowuje się do startu w 94. Mistrzostwach Polski w Tenisie (13-19 lipca). Hurkacz jest najwyżej notowanym na świecie polskim tenisistą, zajmuje obecnie 29. miejsce w rankingu ATP Tour, zamrożonym na czas zawieszenia sezonu przez pandemię. Przed przylotem ze Stanów Zjednoczonych, w których spędził ostatnie cztery miesiące, wystąpił w pokazowych imprezach w West Palm Beach i Miami.", "Z ", " rozmawia ", ".", "– Cieszę się, że po tak długim czasie poza domem wróciłem wreszcie do kraju. Tęskniłem za rodziną i znajomymi. Długo mnie tu nie było i nie widziałem się z nimi przez kilka miesięcy. Do mistrzostw Polski jest kilka dni, więc mam czas na odpoczynek i spokojne przygotowanie się do gry w Bytomiu. To będzie pierwszy regularny turniej w tym roku po przerwie spowodowanej pandemią, bo miałem ostatnio okazję grać tylko w imprezach pokazowych, więc na pewno start w mistrzostwach Polski zapowiada się ciekawie i będę się starał osiągnąć jak najlepszy wynik w nich.", "– Obserwowałem trochę – co prawda na odległość – jaką grają koledzy przed mistrzostwami i widać, że niektórym bardzo dobrze idzie po powrocie na korty. To nie jest łatwa sytuacja dla nas wszystkich, bo to nie jest normalne, że w sezonie jest kilkumiesięczna przerwa od startów. Ale", "widać, że powoli większość łapie formę i wraca do rytmu, więc w Bytomiu zapowiadają się ciekawe mecze. Pomysł na organizację cyklu LOTOS PZT Polish Tour dla krajowej czołówki jest świetnym rozwiązaniem. Daje możliwość ogrania się i walki na punkty przed wznowieniem", "międzynarodowego Touru. A to ważne, bo zupełnie inną rzeczą są nawet najcięższe treningi, a inną możliwość walki na korcie z innymi. Poza tym cieszę się z powrotu, bo w Bytomiu będę miał okazję do spotkać się na jednym turnieju z tenisistami, których znam od lat.", "– Nie, ponieważ przez ten długi czas przerwy dużo pracowałem ze swoim trenerem Craigiem Boyntonem nad wzmocnieniem fizycznym, poprawą swojej gry, szlifowaniem poszczególnych elementów, to jestem bardzo ciekaw jak to się wszystko ułoży w mojej grze. No i teraz po przyjeździe mam kilka dni na potrenowanie na mączce. Myślę, że będzie dobrze, bo jestem przygotowany do gry po intensywnym cyklu treningowym w Stanach Zjednoczonych.", "Fot. Poznań Open 2018", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trener tenisa w dobie koronawirusa", "date": "\n\t\t\t\t\t\t\t\t\t\t22 kwietnia, 2020\t\t\t\t\t", "text": ["– Sytuacja jest trudna tak jak w wielu innych branżach. Ze względu na ograniczenia, trenerzy mają możliwość tylko zadawania ćwiczeń czy programowania treningów do domów i to też tylko tym zawodnikom, którzy mają możliwość trenowania w warunkach domowych. Pojawia też inny problem naszej branży – większość trenerów w Polsce pracuje bez umowy, co oznacza, że w tej sytuacji z dnia na dzień zostali bez pracy. To trudne, ale być może sprawi, że moi koledzy po fachu spojrzą na kontrakty jak na zabezpieczenie przed nieprzewidzianym, a nie jak na zło związane z płaceniem podatków. Mam nadzieję, że pismo PZT do ministerstwa przyspieszy otwarcie kortów i będzie można wkrótce wrócić legalnie na korty. Jeśli tak się stanie to w końcu będzie czas na spokojne trenowanie bez poczucia, że w tym czasie ktoś inny poprawia ranking na turniejach. Zazwyczaj czasu na treningi jest mało, bo wszyscy mają ranking i punkty z tyłu głowy. Paradoksalnie taki czas może przynieść dużo korzyści zawodnikom, bo będzie okazja popracować nad aspektami na które zawsze tego czasu brakowało.", "– W swojej karierze miałem szczęście mieć trzech mentorów. Pierwszy z nich – Piotr Unierzyski – wprowadził mnie w świat trenerstwa i nauczył, jak należy dbać o zawodnika i budować z nim relacje. Maciej Synówka pokazał mi jak wygląda profesjonalny trening, jak go zaplanować i realizować a także z jakimi obowiązkami, ale i przywilejami, wiąże się praca z czołowymi zawodniczkami świata. Zaś Maciej Domka zaprosił mnie na Białoruś, dzięki niemu poznałem tamtejszy system szkoleniowy, nauczyłem się jak funkcjonuje akademia, a także najbardziej rozwinąłem swój warsztat trenerski. Myślę, że jest to bardzo dobra mieszanka umiejętności i jestem wdzięczny każdemu z wyżej wymienionych za zaufanie i wsparcie jakim mnie obdarzyli.", "– Polscy juniorzy są tak samo zdolni jak pozostali co pokazują rankingi. Nie widzę tutaj wielu różnic. Często o wynikach na poziomie juniorskim decydują szczegóły, a też te wyniki nie zawsze przekładają się na późniejsze osiągnięcia w tenisie zawodowym. Natomiast duża różnica jest w kwestiach finansowych. Budżety dużych federacji tenisa np. Francuskiej to ok 350 mln euro. Zgaduję, że to ponad 100 razy więcej niż PZT. W Polsce nie ma też kultury wspierania młodych tenisistów przez biznes tak jak to ma miejsce w Rosji, Czechach czy na Ukrainie. Stąd w wieku 15-16 lat, kiedy koszty zawodowego treningu i startów rosną Polakom zaczyna być coraz trudniej rywalizować z juniorami, którzy mają większy budżet. W obecnej sytuacji przypuszczam, że może być jeszcze trudniej, firmy będą obcinały budżet na sponsoring a rodzice będą się skupiali na zapewnieniu podstawowych potrzeb. Nie zawsze będzie to tenis.", "–  Występ Wojtka oceniam pozytywnie. Z trenerskiego punktu widzenia to było bardzo ciekawe, że tak szybko mi zaufał, wydaje mi się, że szybko pojawiła się nić porozumienia. Chciałbym wierzyć, że moje rady podczas samego turnieju chociaż w małym stopniu pomogły mu osiągnąć dobry rezultat. US Open zawsze jest ciekawym turniejem, mieliśmy okazję obejrzeć kilka ciekawych meczów, pokibicować naszym i razem z Wojtkiem podyskutować o tenisie. Co do samych wyjazdów to muszę tutaj podziękować Związkowi. W grudniu 2018 na ostatniej Radzie Trenerów PZT była dyskusja, podczas której padł argument, że aby móc wyszkolić wysokiej klasy zawodników potrzeba dobrych i obytych trenerów. To był dokładnie powód, którego ówczesny szef wyszkolenia Rafał Chrzanowski użył w rozmowie ze mną, kiedy proponował mi wyjazdy do Klosters (ME) i na US Open. Uważam, że to bardzo potrzebne i mam nadzieję, że PZT będzie w przyszłości wysyłać kolejnych młodych i ambitnych trenerów na tak duże imprezy, bo doświadczenie trenerów przełoży się na ich późniejszą pracę z zawodnikami.", "– ", "–  Ogromne. Przede wszystkim ściśle współpracowałem tam ze światowej klasy trenerami (Domka, Voltchkov i Paweł Rzepecki (motoryka)). Żaden z nich nie żałował mi swojej wiedzy ani czasu, dzięki czemu bardzo rozwinąłem swój warsztat. Pracowałem też z najlepszymi (w tamtym czasie) 14latkami w Europie co również miało znaczenie – z jednej strony mogłem wymyślać wymagające treningi, a zawodniczki dawały radę je realizować, z drugiej ciążyła na mnie duża odpowiedzialność za wyniki. Obecnie 3 z 4 moich ówczesnych podopiecznych są w TOP 50 juniorek na świecie. To uczy pokory i pracy pod presją, zwłaszcza w takim kraju jak Białoruś. Dodatkowo na obiekcie zawsze trenowały zawodniczki z touru – Sabalenka, Azarenka, Sasnovich, które czasem zapraszały nas na swoje treningi do pomocy. Nie da się tego przecenić. No i na koniec język rosyjski, który w pełni opanowałem również otwiera mi wiele nowych drzwi i ułatwia organizację wyjazdów czy pracę za granicą.", "– Uważam, że polski tenis znajduje się w bardzo dobrym miejscu. Na wspomnianej Radzie Trenerów Rafał pokazywał statystykę wg. której Polska jest trzecim krajem w Europie, jeśli liczyć wszystkich zawodników U12 i u 14. To świetny wynik. Problem zaczyna się, jak wcześniej wspomniałem, kiedy zawodnik ma 15-16 lat. Są 2 główne kwestie: trenerzy, którzy mają małe ambicje i często nawet jeśli mają wiedzę by pomóc zawodnikowi to preferują stabilizację i wolą grać tzw. sztundy na miejscu niż zaryzykować i podjąć pracę na wyłączność z zawodnikiem, któremu przecież może się nie udać, może złapać kontuzję, albo po prostu zwolnić trenera. Z drugiej strony są finanse – najlepsi tenisiści potrzebują trenera na wyłączność. Taki trener musi zaplanować treningi, rozwój na parę lat, zagrać ok 4h dziennie, pojechać na turnieje ok 25 tygodni w roku. Na tych wyjazdach odpowiada za tenisa, dietę, ogólnorozwojówkę, regenerację, prewencję kontuzji itd. Za taką pracę powinien otrzymać odpowiednie wynagrodzenie. Większości rodziców nie stać na taki wydatek. Za małe pieniądze dobrego trenera z doświadczeniem zawodnik nie znajdzie, więc weźmie słabego. A za rok usłyszymy, że zmarnował karierę i kończy grać, albo idzie do college’u w Stanach. Gdyby miał dodatkowe finansowanie to pewnie wyglądałoby to inaczej… I nie jest to wina PZT, które i tak zapewnia czołowym zawodnikom wsparcie z MSiT oraz z Lotosu. Jeśli chodzi o system szkolenia to jest on w trakcie reorganizacji w związku ze zmianami w PZT. Sytuacja z koronawirusem też jest dynamiczna i trudno precyzyjnie powiedzieć jak będzie funkcjonował świat tenisa za kilka tygodni czy miesięcy. Wiem, że w PZT jest plan by skupić się na zgrupowaniach i konsultacjach dla zawodników objętych programem do czasu wznowienia międzynarodowych turniejów, a także organizacja płatnych turniejów w Polsce. To bardzo dobre pomysły w tym trudnym dla całej branży okresie, bo zawodnikom zapewnią możliwość trenowania a trenerom dodatkowy zarobek. ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Hurkacz otwiera listę zgłoszeń do MP", "date": "\n\t\t\t\t\t\t\t\t\t\t7 lipca, 2020\t\t\t\t\t", "text": ["Tomasz Dobiecki", "– Takiej obsady mistrzostwa Polski nie miały od dawna. Zwykle część zawodników w tym samym czasie grała o punkty w turniejach ATP i WTA, więc zawsze kogoś z najlepszych brakowało w stawce. Tym razem cała światowa czołówka czeka na wznowienie sezonu po pandemii, a impreza w Bytomiu jest doskonałą okazją do ogrania się, Ale też do walki o rekordowe premie finansowe. Przypominam, że w tym roku pula nagród wynosi 200 tysięcy złotych, a złoci medaliści w singlu zainkasują po 27 tys. jest więc o co rywalizować – powiedział Mirosław Skrzypczyński, prezes Polskiego Związku Tenisowego.", "Hurkacz przed ogłoszeniem pandemii trenował w Stanach Zjednoczonych i został tam na kilka miesięcy. W ostatnich tygodniach grał tylko w imprezach pokazowych w USA, więc jego start w Bytomiu będzie pierwszym występem w oficjalnym turnieju od  końca lutego, gdy odpadł w pierwszej rundzie w Dubaju.", "W tym sezonie tenisista z Wrocławia wygrał osiem spotkań, w tym wszystkie trzy w pierwszej edycji drużynowego ATP Cup, a poniósł pięć porażek. Najlepszy wynik osiągnął w turnieju ATP Tour w Auckland, dochodząc do półfinału, a w wielkoszlemowym Australian Open był w drugiej rundzie. Zarobił już ponad 370 tysięcy dolarów. W Bytomiu będzie oczywiście najwyżej rozstawiony.", "Natomiast z dwójką wystąpi Kamil Majchrzak, który od stycznia pauzował przez pół roku w wyniku przeciążeniowego pęknięcia kości miednicy. W styczniu zagrał jedyny w tym sezonie mecz, ponosząc porażkę w ATP Cup, po czym musiał wrócić do kraju, opuszczając Australian Open.", "W tym tygodniu Majchrzak wystartował po raz pierwszy po tej przerwie w turnieju z cyklu LOTOS PZT Polish Tour na kortach ziemnych Centrum Olimpijskiego we Wrocławiu.", "Z numerem trzecim rozstawiony w MP będzie Kacper Żuk, który ma za sobą dwa podwójne zwycięstwa (w singlu i deblu z Szymonem Walkówem) w tegorocznej edycji LOTOS PZT Polish Tour, odniesione na obiekcie Gdańskiej Akademii Tenisowej i w Szczecinie.", "Natomiast listę zgłoszeń do MP kobiet otwiera nazwisko Katarzyny Kawy, która po występach w Gdańsku i Szczecinie w tym tygodniu odpoczywa. 125. zawodniczka w rankingu WTA Tour będzie najwyżej rozstawiona w Bytomiu.", "Numer drugi w losowaniu drabinki przypadnie Magdalenie Fręch (176. WTA), z trzecim zagra w mistrzostwach Maja Chwalińska, która w tym tygodniu wróciła na korty po zdaniu matury w trzecim turnieju LOTOS PZT Polish Tour. Oprócz nich do Bytomia wybierają się również m. in. nieobecne we Wrocławiu – Katarzyna Piter (360.) i triumfatorka turnieju LOTOS PZT Polish Tour w Gdańsku, a także zwyciężczyni ze Szczecina Martyna Kubka, czy ubiegłoroczna mistrzyni seniorek Stefania Rogozińska-Dzik.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grand Prix Wojciecha Fibaka na kortach AZS", "date": "\n\t\t\t\t\t\t\t\t\t\t29 lipca, 2019\t\t\t\t\t", "text": ["W poniedziałek 29 lipca grami eliminacyjnymi rozpoczyna się 43. edycja tenisowego Grand Prix Wojciecha Fibaka. Zgodnie z tradycją zawody rozgrywane będą na macierzystym obiekcie najlepszego polskiego tenisisty wszech czasów – kortach AZS Poznań przy ul. Noskowskiego. Niestety, w tym roku w gronie obserwatorów zabraknie zmarłej niedawno Joanny Fibak, mamy Wojciecha, która wspólnie z mężem Janem była pomysłodawczynią turnieju.  ", "Od\n2016 roku impreza ma charakter międzynarodowy i odbywa się w ramach\nITF Juniors Tournaments. Rywalizują tenisistki i tenisiści do lat\n18. W tym roku zawody otrzymały kategorię czwartą (poprzednie\nmiały kategorię piątą). \n", "W\n2018 roku w rywalizacji dziewcząt triumfowała Waleria Oljanowskaja\nz Rosji, a wśród chłopców Anglik Oscar Weightman. W tym roku w\nzmaganiach chłopców najwyżej rozstawiony będzie\nnajprawdopodobniej Guy den Ouden z Holandii (172. miejsce listy ITF\ndo lat 18). Z kolei w zmaganiach dziewcząt numerem „jeden” ma\nbyć Czeszka Katerina Mandelikowa \n", "Z\nreprezentantów Polski zobaczymy m. in. Aleksandrę Wierzbowską z\nKrakowa, która powinna się liczyć w walce o końcowy triumf. W\nturnieju głównym chłopców zagrają reprezentanci poznańskich\nklubów: Jasza Szajrych (Grunwald), Jan Wajdemajer, Marcel Politowicz\n(aktualny wicemistrz Polski juniorów) – obaj AZS.", "– Serdecznie\nzapraszam na turniej, na którym pojawi się także oczywiście\nWojciech Fibak – mówi Jacek Muzolf, prezes sekcji tenisowej AZS.", "Przypomnijmy,\nże pomysłodawcami turnieju w stolicy Wielkopolski był profesor Jan\nFibak z żoną Joanną. Znany w kraju chirurg wybrał idealny moment.\nGdy syn był u szczytu sławy i miał za sobą wielkie sukcesy, jak\nfinał Masters 1976, postanowił stworzyć zawody na wzór\nwarszawskiego turnieju im. Bohdana Tomaszewskiego.", "– To\nbędzie nostalgiczny turniej, bo zabraknie na trybunach mojej mamy –\nmówi Wojciech Fibak. I wspomina, że odbijając piłkę od ścianki\npod torami kolejowymi przy Noskowskiego marzył o wielkiej karierze,\ngrze w największych imprezach w Stanach Zjednoczonych. Cel osiągnął.\n43 lata temu, w 1976 roku po raz pierwszy przebił się do pierwszej\ndziesiątki, grał w Masters, w kilku wielkich finałach, m. in. w\nMonte Carlo, Toronto, Hamburgu.", "W\ntym roku na kortach przy Noskowskiego wystąpi (łącznie z grami\neliminacyjnymi) ponad stu uczestników reprezentujących kilkanaście\nkrajów. W pierwszym i drugim dniu od godz. 10 zaplanowane są mecze\neliminacyjne. W środę początek turnieju głównego. Finały singla\nw niedzielę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Holender i Niemka wygrywają w 43. Grand Prix Fibaka", "date": "\n\t\t\t\t\t\t\t\t\t\t5 sierpnia, 2019\t\t\t\t\t", "text": ["Zakończyła\nsię 43. edycja tenisowego Grand Prix Wojciecha Fibaka. Na kortach\nAZS Poznań przy ul. Noskowskiego w rywalizacji chłopców zwyciężył\nGuy den Ouden z Holandii, a wśród dziewcząt filigranowa Niemka\nLaura Putz.", "Od\n2016 roku turniej ma charakter międzynarodowy i odbywa się w ramach\nITF Juniors Tournaments. Rywalizują tenisistki i tenisiści do lat\n18. W tym roku zawody otrzymały kategorię czwartą (poprzednie\nmiały kategorię piątą). \n", "Finał chłopców miał jednostronny przebieg. Rozstawiony z numerem „jeden” den Ouden bez problemu pokonał Szweda Linusa Halldina 6:0, 6:2. Zawodnik ze Skandynawii słabo rozpoczął mecz. Widać było u niego tremę. Natomiast Holender, który jest sklasyfikowany na ok. 170 miejscu listy ITF pokazał solidność i pewność uderzeń. Podczas finału znaczenie miało także większe ogranie den Oudena w wyższej rangi imprezach.  ", "Bardzo\nzacięty był pojedynek dziewcząt. Laura Putz pokonała Katerinę\nMandelikową 3:6, 7:6 (2), 6:0. Tenisistka z Niemiec pokazała w\ndrugim secie ogromną ambicję, przegrywając 3:5 wygrała tę\npartię. W trzeciej zdecydowanie dominowała, a rywalka uskarżała\nsię na ból barku.", "Z\npolskich akcentów mieliśmy finał gry podwójnej, w którym Jan\nWajdemajer (reprezentuje AZS Poznań) w parze z Filipem Pieczonką\npokonali duet Guy den Ouden/Thijmen Loof 1:6, 6:4, 10-8. Co ciekawe\nbyło już 6:1, 4:1 dla Holendrów.", "– To\nbył świetny turniej. Ogromnie się cieszę, że poziom sportowy z\nroku na rok rośnie. Faworytem, jak się okazało, nie tylko na\npapierze był den Ouden. Pokazał on dojrzały, regularny tenis.\nHolender dysponuje świetnym forhendem – powiedział Wojciech\nFibak, patron turnieju. I dodał, że bardzo dobre wrażenie\npozostawił po sobie również Jasza Szajrych. Reprezentant Grunwaldu\nPoznań dotarł do półfinału, w którym uległ po trzysetowym\npojedynku Linusowi Halldinowi.", "– Jasza\nma potencjał. Świetnie porusza się po korcie. Jest zwinny, zmienia\nrytm gry. Widać, że jest przygotowany taktycznie do każdego meczu\n– podkreślił najlepszy polski tenisista wszech czasów,\nzaznaczając jednocześnie olbrzymi wkład w rozwój i organizację\nGrand Prix Jacka Muzolfa, szefa sekcji tenisowej AZS-u Poznań.", "Przypomnijmy,\nże pomysłodawcami turnieju w stolicy Wielkopolski był profesor Jan\nFibak z żoną Joanną (zmarła kilka tygodni temu). Znany w kraju\nchirurg wybrał idealny moment. Gdy syn był u szczytu sławy i miał\nza sobą wielkie sukcesy, jak finał Masters 1976, postanowił\nstworzyć zawody na wzór warszawskiego turnieju im. Bohdana\nTomaszewskiego.", "–\nMyślę,\nże w Poznaniu nie ma wielu wydarzeń sportowych, których tradycja\nma ponad 40 lat. Cieszę się, że turniej na moich macierzystych\nkortach trwa i się rozwija – zakończył Wojciech Fibak.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magdalena Kiszczyńska: wygrywała z Azarenką, Radwańską, Halep", "date": "\n\t\t\t\t\t\t\t\t\t\t7 października, 2019\t\t\t\t\t", "text": ["Była 10. juniorką na świecie, brała udział w turniejach wielkoszlemowych. W seniorskiej karierze też odnosiła sukcesy, ale dość szybko musiała ją zakończyć. Jak dziś mówi – nie żałuje, tak miało być. Magdalena Kiszczyńska szybko odnalazła się w nowej sytuacji i obecnie w stu procentach skupia się na trenowaniu innych.", ": Mikołaj Woźniak", " ", " Ryszard Witkowski ", "Ponad 30 medali Mistrzostw Polski, w tym 24 złote. 6 krążki\nMistrzostw Europy – dwa tytuły. Wreszcie także trzy medale Mistrzostw Świata.\nPoza tym wygrane międzynarodowe turnieje i pokonane największe gwiazdy\nzawodowego tenisa. Kariera Magdaleny Kiszczyńskiej zapowiadała się bardzo\nobiecująco, ale w pewnym momencie zabrakło możliwości, by ją kontynuować. Wtedy\npojawiła się myśl, żeby zostać trenerem. I to okazało się właściwą drogą.", "– Moja kariera szła w świetnym kierunku. To był dobry rocznik\npolskiego tenisa. Radwańska, Janowicz – wszyscy byliśmy w tym samym teamie.\nTyle że kiedy miałam 18 lat sponsor się wycofał – wspomina Magdalena\nKiszczyńska. Rozmawiamy z nią na obiekcie Towarzystwa Tenisowego Świerczewo,\ngdzie dzisiaj pracuje jako trenerka.", "W tamtym czasie zabrakło jednak pieniędzy. W polskim\nzawodowym tenisie dalej szli ci, którzy mieli wsparcie finansowe – np. rodzin.\nKiszczyńska po odejściu sponsora nie poddawała się i jeździła po świecie. –\nGrałam kolejne turnieje, występowałam w ligach, chciałam zarobić na dalszą\nkarierę. Jednak brakowało partnera do tych podróży, trenera, sama podróżowałam\npo świecie, co dla młodej dziewczyny nie było łatwe – tłumaczy.", "Jeszcze w czasach juniorskich Kiszczyńska była 10.\nzawodniczką w światowym rankingu. Brała udział w juniorskich turniejach\nWielkiego Szlema – Roland Garros, US Open, Australian Open. Później wygrywała\nturnieje seniorskie. Łącznie w grze podwójnej i pojedynczej – 37 razy w\nzawodach Tennis Europe, ITF i innych imprezach cyklach. Najwyżej w rankingu WTA\nznalazła się na 290. miejscu w singlu i 140. w deblu.", "O tym, że była utalentowaną zawodniczką świadczą też\nnazwiska, z którymi Kiszczyńskiej wygrywała. Azarenka, Halep, Kerber, siostry\nRadwańskie… – Byłyśmy z tego samego rocznika, więc jako nastolatki ciągle\n„dusiłyśmy się we własnym sosie”. Na turniejach nie było sposobu, żeby na\nsiebie nie wpadać – śmieje się Kiszczyńska.", "Jednak tak szybko jak weszła do zawodowego tenisa, tak szybko\nmusiała go opuścić. – Stwierdziłam, że jeśli nie ma szansy realizować kariery\nna 100 proc., to kończę. Było bardzo ciężko, ale postanowiłam, że idę w drugą\nstronę – w trenowanie. Miałam 24 lata, to było 7 lat temu. Dzisiaj już nie żałuję,\ntak miało być. Nie brakuje mi rywalizacji i tego, że ciągle trzeba było komuś\ncoś udowadniać – zamyka ten etap kariery nasza rozmówczyni.", "Kiszczyńska od razu zaczęła brać udział w kursach\ntrenerskich. Najpierw w Polsce, później w Hiszpanii. Nie ma wątpliwości, że\nwięcej dały jej te drugie, bo metodyka szkolenia w kraju kuleje. – W Hiszpanii\nto miało sens. Obiekt miał 50 kortów i każdy trenował w ten sam sposób. Później\nwe Francji pracowałam z trenerem przygotowania fizycznego z Francuskiej\nFederacji Tenisowej, który współpracował np. z Amelie Mauresmo czy Marcosem\nBaghdatisem. Dopiero on pokazał mi na czym polega trening ogólnorozwojowy –\nmówi Kiszczyńska.", "Pochodzi ze Szczecina i nie ukrywa, że przez lata ciągnęło ją\ndo mieszkania na świecie. Wielkie zmiany przyszły wraz z tymi w osobistym\nżyciu. Jej mąż jest z Poznania i to w tym mieście żyją.", "– Jest trenerem tenisa. Dzięki temu wzajemnie się rozumiemy.\nPomagał mi na ostatnim etapie kariery zawodniczki. A Poznań? Dobrze się tutaj\nczuję, choć na początku było ciężko. Potrzebowałam czasu na aklimatyzację.\nOstatni rok jest już znakomity – nie ukrywa Kiszczyńska.", "Wszystko dlatego, że zaangażowała się w wiele nowych\nprojektów. W TT Świerczewo we współpracy z firmą Yonex ruszyła akademia\ntenisowa dla dzieci. – Nabór cały czas trwa. Szukamy dzieciaków, a to trochę\nzajmuje, bo dziś klubów jest bardzo dużo. Potrzeba czasu, ale kilka grup już\ntrenujemy – podkreśla trenerka, która z dziećmi pracuje również na obiektach\nWKS Grunwald.", "Wpadła też na pomysł organizacji cyklu turniejów męskich na\nkortach Świerczewa. Pomysł cieszy się tak dużym zainteresowaniem, że tworzone\nsą listy rezerwowe. Gra się w czterech grupach po pięć osób. Na końcu cyklu\nodbędzie się Masters. A to nie jedyne turnieje na Świerczewie. Jest też Fast\nFour, ligi – kobieca i męska. – Wszystko zaczyna się super rozwijać –\npodsumowuje Kiszczyńska.", "Nie porzuciła też zagranicznych przygód i przystała na ", ". – Kiedyś grałam w kobiecej lidze, stąd oferta. Na początku zastanawiałam się jak kobieta ma opanować tylu mężczyzn, wśród których nie brakuje znanych zawodników. Gra tam choćby Lukas Rosol. Ale w zeszłym roku udało się zdobyć mistrzostwo i to wspaniałe doświadczenie trenerskie – zdradza.", "Dziś wie też, jak ważne jest wsparcie dla młodych tenisistów,\nktórzy chcą stawiać kolejne kroki w karierze. Dlatego zaangażowała się również\nw organizację dla nich stypendiów sportowych i studiów w USA. – Miałam\npodopieczną, która zapytała czy nie mogłabym się tym zająć. Szukanie trwało 2-3\ntygodnie i udało się – dziewczyna ma pełne stypendium, od sierpnia będzie grać\nw pierwszej dywizji w USA. Od tamtej pory pomogłam jeszcze 3-4 osobom. Drzwi\nczęsto otwierają znajomości z czasów kariery, a jest dużo uczelni, które\nchętnie przyjmą zawodników z Polski – uważa Kiszczyńska.", "Jakie warunki trzeba spełnić? Nieźle grać w Polsce, mieć\ndobrą pozycję w rankingu, napisać amerykańską maturę i oczywiście chcieć\nspróbować sił za granicą.", "Kiszczyńska trenowała już zawodowców, starszych amatorów,\ndzieci. Pomysł na to kim chce się zajmować ewoluował przez lata. – Najpierw\nmieli być tylko zawodnicy i pierwsze lata faktycznie tak było. Później to się\nzmieniało i zaczęłam pracować z amatorami i dziećmi. Teraz mam różne grupy, mój\nnajstarszy klient ma 85 lat. Trudno powiedzieć z kim jest najlepiej. Z\namatorami często ma się lepszy kontakt – przychodzą na trening, wiedzą czego\nchcą – być lepszym. Nie ma fochów. Z zawodnikami bywa nieco inaczej, widujemy\nsię częściej, są spadki motywacji – wyjaśnia trenerka.", "We wszystkim dużą rolę odgrywa postawa rodziców. Jeśli chodzi o dzieci, na początku dla nich tenis ma być zabawą – ćwiczeniem koordynacji, grą z rówieśnikami, doskonaleniem techniki. – Na wielki tenis przyjdzie czas – mówi z uśmiechem Kiszczyńska.", "I właśnie ten uśmiech wskazują jako znak rozpoznawczy osoby,\nktóre na co dzień z nią współpracują.", "– Nieprawdopodobnie kontaktowa, empatyczna, zawsze\nuśmiechnięta, nigdy nie robi problemu. Zna się na swojej pracy – fachowiec w\nkażdym calu. Da się zauważyć, że ludzie chcą spędzać z nią czas – opisuje\nRyszard Witkowski, właściciel sklepu i serwisu w TT Świerczewo. To on poznał\nKiszczyńską ze Zbigniewem Ptaszyńskim, tenisistą-amatorem, jej obecnym podopiecznym.", "– Współpraca jest rewelacyjna. Magda była dobrą tenisistką i\njest dobrym trenerem. Widać jej doświadczenie profesjonalnego gracza. Zwraca\nuwagę na detale, przekuwa je w atuty. Pół roku gramy razem i dla mnie to\nogromny krok naprzód, osiągnąłem kolejny poziom – tłumaczy Ptaszyński.\nPodkreśla, że trenuje dwa razy w tygodniu, zawsze jest wesoło, gra na pełnym\nluzie. To przekłada się na wyniki – od czasu rozpoczęcia współpracy wygrał\nzimowy turniej na kortach Olimpii.", "– Chciałabym, żeby amatorzy w czasie treningu nie czuli złości, ale tylko radość. Mogli odreagować, wyłączyć się. Są też tacy nastawieni na rywalizację i spełnianie się w tenisie. Do każdego trzeba podejść indywidualnie, zrozumieć kim i jaki jest poza kortem. Podstawa to dobra komunikacja – zaznacza Magdalena Kiszczyńska.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Wojciech Urban – pracuje z przyszłymi mistrzami Wielkiego Szlema", "date": "\n\t\t\t\t\t\t\t\t\t\t16 października, 2019\t\t\t\t\t", "text": [" ", ": Grzegorz Okoński", "Wojciech Urban nie ukrywa, że to była życiowa decyzja.\nDosłownie, bo dziś pracuje jako trener tenisa, narzeczoną poznał też na\nkortach, najbardziej w telewizji lubi oglądać turnieje tenisowe, a jego hobby\njest oczywiście – tenis.  I żartuje, że\ndzięki temu nawet nie chodzi do pracy – ale po prostu „idzie grać w tenisa”…", "Jako młody chłopak szybko dał się poznać od dobrej strony. W\nwieku 16 lat grał w AZS-ie Poznań  i\ndotarł na piąte miejsce krajowej listy juniorów. Szybko też dorzucił tytuł\nwicemistrza  Polski w deblu do lat 18,\nwygrywał kolejne turnieje, ale… tuż po osiągnięciu pełnoletności przydarzyła\nmu się bolesna kontuzja: wypadł mu dysk. Teraz, pomimo rehabilitacji, kręgosłup\nmówi mu „dość” w czasie dłuższych dwu – trzytygodniowych sesji treningowych…", "– Ledwo zdążyłem liznąć tenisa seniorskiego na poważnym poziomie. Grałem jeszcze trochę dla siebie – w drużynie uczelnianej UAM, gdzie dwukrotnie zdobyliśmy Drużynowe Mistrzostwo Polski, i dwukrotnie startowaliśmy w Drużynowych Mistrzostwach Europy. Grałem też w barwach niemieckiego klubu Dahlamer – teraz BTTC Grun-Weiss i tam w ciągu czterech lat przyczyniałem się – jak myślę – do trzykrotnego awansu do wyższej ligi – opowiada Wojciech Urban. – Ale jednocześnie, nie mogąc z powodów zdrowotnych rozwijać się jako profesjonalny indywidualny zawodnik, odkryłem inne piękne oblicze tego sportu – pracę nie tylko dla siebie, ale dla innych: zostałem trenerem. Przez sześć lat uczyłem dzieci i amatorów w klubie Kortowo Poznań, by przejść do Parku Rekreacyjno-Sportowego fairPlayce.", "Zapytany o warunki pracy pan Wojtek nie może się nachwalić:\nfairPlayce zapewnia bowiem optymalne możliwości graczom, odpowiednio\nprzygotowane korty pod dachem, o stałej temperaturze, siłownię, możliwości\nzjedzenia na miejscu posiłku, a przede wszystkim profesjonalny zespół – załogę fairPlayce. Tu nasz\ntrener prowadzi grupę 10-11-latków szkoląc ich od podstaw (w zespole jest też\nutalentowany syn brata, Jurek Urban, zajmujący miejsce w drugiej dziesiątce w\nPolsce w swoim roczniku!) – a takie formowanie\nprzyszłych talentów jest dla trenera największą przyjemnością. Obecnie ta grupa\ngra w cyklu turniejów o Puchar Agnieszki Radwańskiej, co oznacza m.in., że startują w kilku\ndobrych ośrodkach sportowych – w Puszczykowie, Poznaniu i w Warszawie. I\nniedługo jej zawodnicy będą już klasyfikowani jako skrzaty, czyli gracze do lat\ndwunastu.", "– Najważniejsze u takich dzieci jest nie zmuszanie ich do\n„wyżyłowanych” wyników, ale zaszczepienie w nich pasji do tego sportu. Mam\nszczęście, że wcześniej moją grupę prowadził Robert Gładyszak, i tę właśnie\npasję w nich wzbudził. Na takim podatnym gruncie dobrze kształtują się cechy,\nktóre staram się im wpajać – cierpliwość, pokora, chęć walki i szacunek dla\nprzeciwnika.  ", "Z doborem rakiety pan Wojciech nie ma problemu – wszakże\njest ambasadorem marki Wilson, więc gra taką właśnie takim sprzętem. ", "– Najlepiej mi pasuje – przyznaje. – Mam dostęp do różnych\nmodeli i chętnie doradzam przy wyborze, a także udostępniam innym do testowania\nw fairPlayce.", "Marzeniem Wojtka Urbana jest wychowanie zawodnika, który\nbędzie odnosił sukcesy na międzynarodowych arenach i stanie do walki o najwyższe\nmiejsca w światowych rankingach. ", "– Kilka takich osób z perspektywami bym już widział – uśmiecha się. – Ale czeka nas jeszcze sporo konkretnej pracy na korcie…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open. Doświadczenie wygrywa z młodością", "date": "\n\t\t\t\t\t\t\t\t\t\t9 czerwca, 2019\t\t\t\t\t", "text": ["\nTommy Robredo został\ntriumfatorem turnieju Poznań Open. W finale Hiszpan pokonał\nmłodszego o 19 lat Rudolfa Mollekera z Niemiec 5:7, 6:4, 6:1.  Mecz\ntrwał 2 godziny 9 minut. Sympatia kibiców w zdecydowanej większości\nbyła po stronie Hiszpana.", " Finał  na korcie centralnym Parku Tenisowego Olimpia był starciem młodości z olbrzymim doświadczeniem. Urodzony w 2000 roku Molleker ma na swoim koncie dwa znaczące sukcesy. W ubiegłym roku wygrał turniej rangi ATP challenger w Stuttgarcie i pokonał   Davida Ferrera. Nie sposób natomiast wymienić wszystkie osiągnięcia 37-letniego Robredo, który był piątą „rakietą” świata, zwyciężał w Pucharze Davisa i Pucharze Hopmana.", " Spotkanie finałowe było ciekawym, stojącym na wysokim poziomie spektaklem. Obaj tenisiści najlepiej czuli się wymianach prowadzonych z głębi kortu. W pierwszym secie, przy stanie po 5 młody Niemiec bardzo długo walczył o utrzymania swojego podania i ostatecznie mu się to udało. W następnym gemie przełamał Roberdo i wygrał tę partię 7:5. Natomiast w drugim secie Hiszpanowi wystarczyło jedno przełamanie. Zwyciężył 6:4, często i skutecznie korzystając ze skrótów. Trzeci, decydujący set to była już dominacja gracza z Półwyspu Iberyjskiego.", " Jak zaprezentowali się biało-czerwoni? Polscy kibice najbardziej liczyli na udany występ Huberta Hurkacza. Notowany na 44. miejscu listy ATP zawodnik zagrał z „dziką kartą” i był faworytem turnieju, broniąc jednocześnie tytułu zdobytego w ubiegłym roku. Niestety, w półfinale przegrał z Mollekerem 4:6, 4:6.  ", "Fantastycznie grało się przed poznańską publicznością, więc szkoda, że tym razem nie udało się zwyciężyć. Cieszę się, że tutaj przyjechałem i mogłem zagrać – powiedział Hubert Hurkacz. ", "Teraz będzie trzeba się szybko przestawić z mączki na trawę, bo nie zostało dużo czasu do rozpoczęcia gier na tej nawierzchni.", "Drugim z biało-czerwonych, który dotarł do fazy półfinałowej był Michał Dembek. Tenisista z Warszawy w deblu wystąpił w parze wspólnie z Rumunem Florinem Margeą.", "Dodajmy, że w finale gry podwójnej Andrea Vavassori wraz z Davidem Vegą Hernandezem pokonali duet Pedro Martinez (Hiszpania) oraz Mark Vervoort (Holandia) 6:4, 6:7 (4-7), 10-6 . Jest to pierwszy wspólny tytuł tej pary, choć Hiszpan ma sześć wygranych turniejów rangi challenger w deblu, natomiast Wło", "h – trzy.  ", "Fot. Piotr i Paweł Rychter/Poznań Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Michał Walków: Jestem trenerem, który lubi pozostawać w cieniu", "date": "\n\t\t\t\t\t\t\t\t\t\t29 stycznia, 2020\t\t\t\t\t", "text": ["– Dobry trener nigdy nie powinien wysuwać się na pierwszy plan. I\nnajpierw dba o rozwój swojego podopiecznego jako człowieka, a dopiero potem\njako zawodnika – mówi Michał Walków, szkolący młodzież w AZS Poznań.", "Tomasz Sikorski", "Michał\nWalków z białym sportem związany jest od dwudziestu pięciu lat. Najpierw dał\nsię poznać jako utalentowany zawodnik, a w ostatnich latach buduje swoją markę\njako szkoleniowiec. – To tata zaraził mnie miłością do tego sportu. On pierwszy\nzaprowadził na kort. Kiedy zacząłem odnosić pierwsze sukcesy, to sam mocno\nwciągnął się w ten sport i przez pewien czas był nawet prezesem Dolnośląskiego\nZwiązku Tenisowego. Nadal jest zresztą związany z tenisem, choć już nie tak\nmocno jak kiedyś – mówi Michał Walków. – Czy można powiedzieć, że byłem skazany\nna tenis? Nie. Takie stwierdzenie jest bardziej adekwatne w przypadku mojego\nmłodszego o dziewięć lat brata Szymona, który postanowił pójść moją drogą –\ndodaje.", "I wyboru tej\ndrogi pewnie nie żałuje, bo Szymon Walków to w tej chwili zawodnik zajmujący\nmiejsce w połowie drugiej setki rankingu ATP wśród deblistów, mający na swoim\nkoncie wygrane challengery. – Nie będzie chyba nadużyciem, jeśli powiem, że\nbrat puka do wielkiego tenisa – mówi Michał Walków, który ma wielki udział w\njego sukcesach. Ale po kolei… – Jako zawodnik całkiem nieźle sobie radziłem w\nwieku juniorskim. Zostałem nawet wicemistrzem Polski w singlu i deblu do lat\n18. Jakoś jednak nie potrafiłem przebić się do seniorskiego grania. Nigdy nie\nprzebrnąłem pierwszego szczebla, czyli turniejów rangi futures. Dlaczego tak\nsię stało? Trochę przez kontuzje, a trochę przez splot różnych zbiegów\nokoliczności – wspomina szkoleniowiec AZS Poznań.", "W\nkonsekwencji Michał Walków zaczął jeździć na turnieje z młodszym bratem i\npełnić rolę jego trenera. – To wszystko nastąpiło bardzo płynnie. To nie było\ntak, że pewnego dnia usiadłem i postanowiłem sobie, że od dzisiaj będę\ntrenerem. Ja nie musiałem się nawet nad tym zastanawiać. To się wydarzyło\nsamoistnie. Kiedy kończyłem z poważnym tenisem, to miałem 22, może 23 lata, a\nSzymon potrzebował kogoś, kto będzie go wspierał i stał u jego boku – zapewnia.\nMłody szkoleniowiec szybko wczuł się w tę nową dla siebie rolę. – To oczywiste,\nże trzeba mieć pewne predyspozycje, aby zostać trenerem, ale tego od razu nie\nwiemy. Żeby się o tym przekonać, trzeba wszystkiego spróbować. Miałem to\nszczęście, że był obok mnie młodszy brat, który był we mnie wówczas całkowicie\nwpatrzony. Słuchał mnie i mi ufał – zapewnia.", "Michał\nWalków, choć dopiero stawiał pierwsze kroki w roli trenera, to od początku\ndoskonale wiedział, jak prowadzić młodszego brata. – Sam nieco wcześniej\nzakończyłem grać i pamiętałem, które elementy z mojej kariery były dobre, a\nktóre nie. Przede wszystkim starałem się też naśladować mojego ostatniego\nszkoleniowca i mentora Rafała Palucha, który był i jest nadal dla mnie wzorem.\nMogłem również nieustannie korzystać z jego rad i pomocy w swojej pracy – mówi.\nEfekty tej braterskiej współpracy przyszły nadspodziewanie szybko. – Szymon\nzaczął odnosić coraz lepsze wyniki, co utwierdziło mnie w przekonaniu, że ta\npraca to jest to, czym mogę się zajmować na poważnie – dodaje. ", "Zauważyli to\ntakże inni… – Od początku wiedziałem, że to materiał na bardzo dobrego trenera\n– zapewnia Jacek Muzolf, szef poznańskiego AZS i były prezes Polskiego Związku\nTenisowego. – Jest rzetelny, stanowczy, konsekwentny i poukładany. No i co\nnajważniejsze, ma wyniki. Jego zawodnicy robią progres. Jak na dobrego\nszkoleniowca przystało, sam był też w przeszłości znakomitym tenisistą,\nosiągającym sporo sukcesów. To ważne, bo młodzi gracze podpatrują swoich\nwychowawców. Krótko mówiąc, Michał ma wszystko to, czym powinien się\ncharakteryzować bardzo dobry trener – dodaje.", "A co na ten\ntemat myśli sam zainteresowany? – ", " i nie wysuwa się na pierwszy\nplan. Uważam, że trener powinien być swego rodzaju fundamentem. Nie musi być\nwidoczny, ale ma zapewniać swojemu podopiecznemu solidną podstawę i stały\nrozwój. Trener, moim zdaniem, musi też słuchać zawodnika. Każdy jest przecież\ninny i do każdego należy podejść indywidualnie. To praca z żywym organizmem i\nnie ma jednej utartej drogi, którą należy podążać. Ja sam jestem spokojny i\npotrafię dyskutować z zawodnikami. Mam jednak jednego chłopaka, w pracy z\nktórym muszę wyjść ze swojej roli. I przyznaję, że nie jest to łatwe. Nie lubię\nsiebie takiego i po takim treningu potrzebuję trochę czasu, aby nieco ochłonąć\n– przyznaje Michał Walków.", "W tym\nprzypadku szkoleniowiec AZS wziął przykład z Patricka Mouratoglou,\nwspółpracującego między innymi z Sereną Williams. – Czytałem kiedyś z nim\nwywiad, w którym opisywał właśnie tego typu sytuację. Tłumaczył tam, że w\nrelacjach z jedną ze swoich zawodniczek musi używać słów i argumentów, których\nw normalnej sytuacji nigdy by nie użył. Robi tak jednak, ponieważ wie, że tej\ntenisistce to pomaga. Takie przypadki są jednak sporadyczne. Generalnie uważam,\nże dobry trener powinien być nieco schowany i przede wszystkim dbać o rozwój\nswojego zawodnika jako człowieka, a dopiero potem jako sportowca. Będąc dobrym\nczłowiekiem łatwiej bowiem odnieść sukces w sporcie. Takie jest przynajmniej\nmoje zdanie – twierdzi.", "Młodzieży\njednak bardzo często imponują zachowania kontrowersyjne, a takich w zawodowym\ntenisie jest coraz więcej. – Przykład idzie z góry i nie zawsze jest on\nnajlepszy. Wprawdzie mamy wielkich mistrzów, takich jak Roger Federer, Rafael\nNadal czy Novak Djokovic, których zawsze można stawiać za wzór. Dla dzisiejszej\nmłodzieży oni są nudni. Młodym zawodnikom bardziej podoba się show, jaki niemal\nw każdym meczu robi na korcie Nick Kyrgios. Sam doceniam jego talent i uważam,\nże stać go na miejsce w czołowej trójce rankingu ATP. Ale tam nie jest. I na\ntym też polega rola trenera. Aby na przykładzie takiego gracza jak Nick Kyrgios\npokazać młodzieży, że talent to nie wszystko, że swój potencjał należy\nodpowiednio wykorzystywać. Nakierować ich na właściwe tory – uważa Michał\nWalków.", "On umie to\nrobić znakomicie i pewnie dlatego najlepiej czuje się w pracy z młodzieżą. –\nObecnie pracuję z grupą 8-10 graczy, w wieku od 13 do 16 lat. Nie mam problemu\nze skutecznym poprowadzeniem zawodnika w wieku juniorskim czy seniorskim, ale\nten przedział wiekowy najlepiej mi odpowiada. Pewnie dlatego, że w takim\nwłaśnie wieku był mój brat, gdy zaczynałem z nim pracować. Później, już po\nprzeprowadzce do Poznania, kolejny mój podopieczny, Paweł Jankowiak także miał\n13 lat. Identycznie to wyglądało w przypadku Dawida Taczały, z którym\npracowałem już będąc w AZS – przypomina szkoleniowiec. ", "– To była\nwzorowa współpraca. Michał podporządkował jej praktycznie wszystko i to on\ndoprowadził tego zawodnika na szczyty list rankingowych do lat 16. On zresztą\nzawsze oddaje się w stu procentach zawodnikowi. Zwłaszcza jeśli ten takie\nzachowanie odwzajemnia – mówi Jacek Muzolf. To właśnie prezes zadecydował, że\npoczątkujący wówczas trener weźmie pod swoje skrzydła jednego z najbardziej\nutalentowanych polskich tenisistów.", "– Dopiero co\ntrafiłem wtedy do AZS w roli szkoleniowca. Pewien zbieg okoliczności sprawił\njednak, że już po miesiącu pracy prezes zaprosił mnie na rozmowę i zapytał, czy\njestem gotowy na takie wyzwanie. Bo to było wyzwanie. Dawid był wówczas\nklasyfikowany na drugim lub trzecim miejscu w Europie w swojej kategorii\nwiekowej i pokładano w nim wielkie nadzieje. Prezes mi jednak zaufał i co\nnajważniejsze przekonał, abym się zgodził. Teraz mogę powiedzieć, że na całe\nszczęście, bo ta współpraca od pierwszego dnia „zaskoczyła”. Rozumieliśmy się\npraktycznie bez słów i wspólnie osiągnęliśmy sporo sukcesów. Można powiedzieć,\nże Dawid stał się beneficjentem moich wcześniejszych doświadczeń z pracy z\nzawodnikami w podobnym wieku, czyli bratem Szymonem i wspomnianym Pawłem\nJankowiakiem – uważa Michał Walków.", "Ten ostatni\ntenisista w pewnym momencie postanowił wyjechać do Stanów Zjednoczonych,\notrzymał stypendium, trenuje i studiuje w Kalifornii. Podobnie nie tak dawno\npostąpiła inna podopieczna szkoleniowca AZS Poznań, czyli Wiktoria Rutkowska. –\nWiktoria trafiła do mnie zaraz po tym, jak Dawid wyjechał trenować do\nHiszpanii. Była wówczas po kontuzjach i chorobie. Z treningami bywało zatem różnie.\nUdało nam się jednak wycisnąć z tej współpracy tyle, ile się dało. Na\nmistrzostwach Polski juniorów Wiktoria zdobyła złoto w singlu i deblu. Było już\njednak widać po jej zachowaniu, że marzenia o wielkiej karierze jakby gdzieś\nuleciały. Bardziej była skupiona na wyjeździe za ocean. Dużo zawodników na\npodobnym etapie swojej przygody z tenisem decyduje się na taki krok – mówi\nMichał Walków, który teraz prowadzi kolejnych kandydatów na czołowych\ntenisistów w swoich kategoriach wiekowych.", "– Mam kilku\nciekawych zawodników. Nauczony jednak wcześniejszymi doświadczeniami,\npostanowiłem nieco zmienić system ich szkolenia. Chodzi o to, aby nie doszło do\nzbyt szybkiego wypalenia. Ci zawodnicy największy postęp mają osiągnąć w momencie,\nkiedy jest to najbardziej wskazane, a więc w wieku późnego juniora i wczesnego\nseniora. Skąd ta zmiana nastawienia? Z obserwacji. Mieliśmy bowiem sporo\nmistrzów kraju w wieku juniorskim oraz młodzieżowym, którzy później nie\npotrafili swojej pozycji utrzymać. Nie chcę powtarzać tej drogi. Wśród moich\nmłodych podopiecznych, największy zapał i energię, chciałbym rozbudzić w nieco\npóźniejszym wieku. Oczywiście cały czas ciężko pracujemy. Wyników też\ncałkowicie nie lekceważymy, bo bez nich łatwo stracić motywację do treningów.\nMoi zawodnicy muszą widzieć, że tych najlepszych mają na wyciągnięcie ręki –\nmówi szkoleniowiec.", "Jego, na\nkortach przy ul. Noskowskiego w Poznaniu, można spotkać niemal o każdej porze\ndnia. – Można powiedzieć, że to mój drugi dom. Wprawdzie urodziłem się i\nmieszkałem we Wrocławiu, ale do AZS trafiłem już jako 14-latek. Szybko też w\ntym klubie otrzymałem szansę jako trener. Ile godzin spędzam na kortach? Na\npewno więcej niż w domu. Z niektórymi chłopcami trenuję jeszcze zanim oni pójdą\ndo szkoły. Popołudniami zajęcia trwają do godziny 18. Do tego dochodzą wyjazdy\nna turnieje, choć obecnie są one nieco rzadsze niż w przypadku mojej współpracy\nz Pawłem Jankowiakiem czy Dawidem Taczałą. Inna sprawa, że teraz pracuję z\nwiększą grupą młodych graczy – mówi. ", "Trener nie\nmoże sobie jednak pozwolić na spędzaniu weekendów w domu. – Staram się\nregularnie bywać na różnego rodzaju turniejach. Trzeba przecież trzymać rękę na\npulsie i podglądać najlepszych. Choćby podczas takich imprez jak Sopot Open czy\nteż nasz Talex Open na kortach AZS. Tylko bowiem podpatrując czołówkę można\npodnosić swoje trenerskie umiejętności. I ja staram się to systematycznie i\nkonsekwentnie robić – zapewnia Michał Walków.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bułgarski triumf na kortach AZS", "date": "\n\t\t\t\t\t\t\t\t\t\t26 sierpnia, 2018\t\t\t\t\t", "text": ["Dymitar Kuzmanow z Bułgarii został zwycięzcą 19 edycji Międzynarodowych Mistrzostw Wielkopolski Talex Open 2018. W finałowym spotkaniu pokonał on Gijsa Brouwera z Holandii 6:4, 6:1.", "– Jestem szczęśliwy, bo jest to mój pierwszy wygrany turniej rangi 25 tysięcy dolarów. Zdecydowanie przyjadę do Poznania w przyszłym roku – powiedział tuż po wygranym finale 25-latek mieszkający na stałe w Płowdiw.", "Pierwszy set był bardzo wyrównany. Obaj tenisiści do stanu 5:4 dla Bułgara wygrywali swoje podania. Wtedy Kuzmanow wykorzystał chwilę zawahania rywala, przełamał jego serwis i wygrał tę partię.", "– Mentalnie bardzo mi pomogło zwycięstwo w tym gemie i zarazem pierwszym secie. Poczułem się pewniej. Miałem większy komfort psychiczny – mówił już po meczu gracz rodem z Bułgarii.", "W drugiej partii przewaga Kuzmanowa była wyraźna. Grający lewą ręką Holender starła się mocnymi forhendami spychać rywala do defensywy, ale prawie za każdym razem piłka wracała na jego stronę kortu. Z kolei Bułgar w odpowiednim momencie potrafił zagrać skrót, który najczęściej był skuteczny.", "– Przegrałem, ale turniej był dla mnie udany – skwitował z uśmiechem swój start w Poznaniu urodzony z Huston w Teksasie, ale mieszkający w Holandii 22-letni Gijs Brouwer.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Bez pełnej współpracy z klubami efektów nie będzie", "date": "\n\t\t\t\t\t\t\t\t\t\t9 października, 2018\t\t\t\t\t", "text": [" ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Idzie fala niesamowicie zdolnej młodzieży", "date": "\n\t\t\t\t\t\t\t\t\t\t25 października, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mojego życia na walizkach nigdy nie zamieniłabym na inną pracę", "date": "\n\t\t\t\t\t\t\t\t\t\t12 lutego, 2019\t\t\t\t\t", "text": ["Magdzie Linette rzadko udaje się spędzić dłuższy czas w rodzinnym Poznaniu. Po turnieju Fed Cup w Zielonej Górze, w którym Polki zajęły trzecie miejsce, a Magda była liderką biało-czerwonych zawodniczka AZS na kilka dni przyjechała do domu i podsumowała ubiegły sezon oraz początek 2019 roku.", "Sportowo\nten rok rozpoczął się dla Linette od porażki w Australian Open w\nI rundzie z Naomi Osaką, późniejszą triumfatorką imprezy w\nMelbourne. Potem dotarła do półfinału turnieju WTA w Hua Hin w\nTajlandii. Przed\nsympatyczną tenisistką kolejne wyzwania, ale kilka elementów,\nktóre nie sprawdziły się w ubiegłym sezonie chce zmienić.", "Druga\nczęść 2018 roku była dla Magdy Linette\nwyjątkowa\nwyczerpująca. Przez\npół roku nie odwiedziła rodzinnego domu w Poznaniu. Wzięła\nudział aż w 30 turniejach! \n", "Wyniki\nuzyskiwane na początku 2018 roku były więcej niż obiecujące.\nMagda po raz pierwszy w karierze dotarła do trzeciej rundy\nwielkoszlemowego Australian Open. Przegrała z Czeszką Denisą\nAlertową, ale po drodze pokonała niezwykle groźną Darię\nKasatkinę (obecnie Rosjanka jest w czołowej dziesiątce WTA).\nPierwsze występy na twardych kortach w USA też napawały\noptymizmem. Później przyszedł kryzys. Generalnie w trakcie sezonu\npoznanianka osiągnęła jeszcze półfinał zawodów w Nanchangu\noraz ćwierćfinały imprez w Taj-pej i Bogocie. Dotarła także do\nfinału turnieju rangi challenger WTA w Bol. \n", "–\nBył\nniedosyt. Nie było takich rezultatów, jakie chciałam osiągnąć.\nMyślę, że zaważyły na tym dwa czynniki. Pierwszy:\npsychologiczny. Gdy się gra pod presją wyniku, bo praktycznie każdy\nstart wiązał się z obroną wcześniej zdobytych punktów, to\npowoduje, że brakuje luzu, swobody w grze. To zostaje w głowie. I\ndrugi – uważam, że bardziej istotny – to przemęczenie –\ntłumaczy reprezentująca AZS Poznań, Magda Linette i zaraz dodaje,\nże był taki okres w ciągu sezonu, że przez 14 tygodni żyła na\nwalizkach.", "–\nHotel,\nmecze, odnowa biologiczna, treningi, lotnisko. I tak na okrągło. To\nmusiało mieć wpływa na mój organizm – zaznacza 26-latka i\nzapowiada zmiany w kalendarzu na przyszły rok.", "Przede\nwszystkim ograniczy liczbę turniejów do 23-24. Nastąpiła także\ndość istotna zmiana w sztabie szkoleniowym. Trenerem pozostaje Izo\nZunic, a osobą odpowiedzialną za przygotowanie fizyczne Matko\nJelic. którzy są Chorwatami. Do tego grona dołączy jednak jeszcze\njeden szkoleniowiec odpowiedzialny za tenis – Anglik Mark Gellard.\nZunic i Gellard podzielą się obowiązkami, bo przez pół roku\nPolce towarzyszyć będzie jeden z nich, a przez kolejne sześć\nmiesięcy drugi.", "–\nPodobnie\njak w 2018 roku, także w 2019 przez 15 tygodni będzie ze mną\njeździł fizjoterapeuta. Organizm nie regeneruje się już tak\nszybko jak kilka lat temu, dlatego tak ważna jest odnowa biologiczna\n– dodaje Magda.", "Magda\njest tenisistką nie tylko inteligentną, pracowitą, umiejącą\nwyciągać wnioski, ale także szukającą pozytywów w swojej grze. \n", "–\nCieszę\nsię z dwóch ważnych dla mnie zwycięstw z topowymi zawodniczkami.\nPierwszym było pokonanie Darii Kasatkiny, a drugim wygrana podczas\nturnieju w Waszyngtonie z Naomi Osaką, Japonką, która później\ntriumfowała w US Open w Nowym Jorku – dodaje poznanianka.", "Wielkim\nprzeżyciem był dla niej również przegrany pojedynek z Sereną\nWilliams w pierwszej rundzie US Open. Dla Magdy był to drugi występ\nna na korcie Artura Asha (rok wcześniej uległa Karolinie\nPliskowej). \n", "–\nGrałam\nprzy 23-tysięcznej publiczności, która – no może oprócz 10\nosób – była po stronie Amerykanki. To dało się odczuć. Kiedy\nwiesz, że taki tłum kibicuje rywalce to nie gra się łatwo. Te\ndoświadczenia będą jednak na pewno procentować w przyszłości –\npodkreśla Linette.", "Energiczna\npoznanianka każdą wolną chwilę stara się wykorzystać. \n", "–\nStudiuję\nkierunek biznes i administracja w trybie eksternistycznym na Indiana\nUniversity East. Egzaminy odbywają się przez skype – mówi Magda\nLinette, która jest obecnie na trzecim roku.", "Polka\npodkreśla jednak, że mimo 75-procentowego stypendium na naukę w\namerykańskiej uczelni może sobie pozwolić dopiero od niedawna.", "–\nOsiągnęłam\nstabilność finansową na pewnym poziomie i to pozwala mi na\nopłacenie części studiów – dodaje „Linetka” i przypomina, że\nz zarobionych na korcie pieniędzy (w ubiegłym\nroku było\nto ponad 400 tysięcy dolarów) musi opłacić sztab szkoleniowy.", "\n", "–\nKiedy skończyłam 12 lat zaczęłam jeździć na turnieju, moje\nżycie stało się zwariowane. To jest wielka przygoda, pasja, ale\nzarazem ciężka praca i monotonia. To jest życie na walizkach, ale\nnie zamieniłabym tego za nic w świecie – mówi z uśmiechem\ntenisistka.", "Rodzina\nLinette od zawsze związana była ze sportem: ojciec Tomasz do dziś\njest trenerem tenisa, starsza siostra Dagmara uprawiała gimnastykę\nartystyczną. Magda wybrała tenis. \n", "–\nMagda\nprzychodziła ze mną na nieistniejące już niestety korty Posnanii\nna Winogradach i godzinami mogła odbijać piłeczkę od ścianki.\nKiedy miała sześć lat zostałem jej pierwszym trenerem, ale jestem\nzdecydowanym zwolennikiem oddzielenia funkcji ojca i szkoleniowca –\npodkreślał w rozmowie dla magazynu „Wielkopolski Tenis, Squash i\nBadminton” Tomasz Linette.", "Pod koniec ubiegłego roku Magdzie Linette – z dużym, bo opóźnieniem – wręczony został puchar za zajęcie trzeciego miejsca w 60., jubileuszowym Plebiscycie na Najlepszego Sportowca Wielkopolski, który organizowany jest przez redakcję „Głosu Wielkopolskiego”. W eleganckich salach hotelu IBB Andersia w Poznaniu, gdzie w czasie karnawału od lat odbywa się Wielki Bal Sportowca, jego dyrektor, Marcin Woźniak wręczył popularnej „Linetce” nagrodę. Z kolei tenisistka AZS Poznań zrewanżowała się szefowi Andersii przekazaniem rakiety tenisowej.  ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Sport to przygoda, a nie tylko złoto igrzysk", "date": "\n\t\t\t\t\t\t\t\t\t\t10 stycznia, 2019\t\t\t\t\t", "text": [".  ", ": Mikołaj Woźniak", ".: ITF i Archiwum rodzinne", " – Trafiłem tutaj w 1984 roku za namową Danuty Staniszewskiej, czyli kuzynki mojego ojca. Trenowałem w grupie m. in. razem z Filipem Aniołą, naszym późniejszym reprezentantem i zawodnikiem, który wygrał z Rogerem Federerm, kiedy obaj rywalizowali w młodszych kategoriach wiekowych – wspomina nasz rozmówca.", "\nI wyciąga zdjęcia, na których jest m. in. z Wojciechem Fibakiem.\nZrobiono je w 1988 roku i od tamtego czasu na kortach przy ul.\nNoskowskiego niewiele się zmieniło. – Mieliśmy kontakt z takim\nzawodnikiem, bo często odwiedzał swój tenisowy „dom” – mówi\nWeymann.", "\nSwoją przygodę jako zawodnik zakończył dość szybko. Skończył\ngrać mając 20 lat. Jednak, jak tłumaczy, czuł, że chce być\nzwiązany ze sportem i uczyć tenisa. Wybór padł na Akademię\nWychowania Fizycznego, którą ukończył w 2002 roku. W międzyczasie\npojawiła się propozycja z AZS, żeby zacząć pracę przy szkółce\ntenisowej.", "\n– Zaczynałem wspólnie z Sykstusem Szajdą. Od razu dostaliśmy pod\nopiekę dobrą grupę – wyjaśnia Weymann. Wtedy trenował Olgę\nBrózdę czy Sylwię Zagórską, zawodniczki, które mają za sobą\nprofesjonalną karierę. Zagórską prowadził jeszcze przez dwa\nlata, kiedy przekroczyła już wiek juniora. Jednak w całym swoim\nzawodowym życiu, Mikołaj Weymann pracuje głównie z młodzieżą.\nSam mówi, że tego nie planował, ale tak się wszystko potoczyło i\njest zadowolony. \n", "\nTym bardziej, że z roku na rok pełnił w AZS coraz ważniejsze\nfunkcje. W 2007 i 2011 roku został wyznaczony przez Jacka Muzolfa\n(szef sekcji tenisowej AZS – przyp. red) jako trener akademickiej\nreprezentacji Polski, jeździł z nią na Uniwersjady. Najpierw w\nBangkoku, a później w chińskim Shenzhen. Nie każdy wie, że\ndebiut w roli trenera na Uniwersjadzie, Mikołaj Weymann mógł\nzaliczyć już w 2005 roku w tureckim Izmirze. Na przeszkodzie stanął\npech: – Przed wyjazdem napadli mnie w parku Sołackim i złamali\nobojczyk – wspomina trener.", "\nŁącznie, przez wszystkie lata pracy w AZS, M. Weymann wielokrotnie\nbył kapitanem zespołów juniorskich i kadetów, które z\nDrużynowych Mistrzostw Polski przywiozły 20 medali. Połowa z nich\nbyła w kolorze złotym. W końcu pojawiła się propozycja, by\nprzejąć kadrę najpierw kadetek, a kilka lat później juniorek.", "\n– Trenerem reprezentacji Polski kadetek jestem od 2011 roku.\nZastępowałem Tomka Wiktorowskiego, bo on zaczynał pracę z\nAgnieszką Radwańską – mówi Weymann. Co wspomina jako największy\nsukces? 2016 rok i zwycięstwo w Drużynowych Mistrzostwach Świata\njuniorów w Budapeszcie. W tym samym roku zespół zajął też\ndrugie miejsce w Drużynowych Mistrzostwach Europy. W tym samym\nskładzie: Iga Świątek, Maja Chwalińska i Stefania\nRogozińska-Dzik. \n", "\nMikołaj Weymann tłumaczy, że w codziennym treningu zawodników nie\nkładzie nacisku na konkretny element gry. Do każdego zawodnika chce\npodchodzić indywidualnie, bo każdy zmaga się z zupełnie innymi\nproblemami. Niektóre są czysto sportowe, inne bardziej prywatne.\nNie ma więc sprawdzonej recepty na trening. \n", "\nNasz rozmówca przyznaje, że przez lata, odkąd zaczął trenować,\ntenis bardzo się zmienił. Wzrosła rola treningu motorycznego,\nstabilizacyjnego czy profilaktyki przed kontuzjami. – Zmiany widać\nchoćby po takich legendach jak wspomniany już Roger Federer. Ma 37\nlat i nadal jest w stanie wygrać Wielkiego Szlema – wyjaśnia\ntrener Weymann.", "\nZapewnia, że nawet nie myśli o tym, żeby zmieniać coś w swoim\nzawodowym życiu. – Jestem AZS-iakiem z krwi i kości. Świetnie\nczuję się w tym środowisku. Jak każdy, kto raz do niego wejdzie –\npodsumowuje.", " Zdradza też, że sport to dla niego przygoda, a tenis, jak żaden inny daje możliwość np. podróżowania. Od Kanady po Australię. – To jest w nim cudowne. Sport to nie tylko złoto Igrzysk Olimpijskich. To także styl życia, który bardzo kształtuje charakter – uważa Mikołaj Weymann.  ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "BYŁ “TEAM SPIRIT”, BYŁ OGIEŃ", "date": "\n\t\t\t\t\t\t\t\t\t\t27 października, 2020\t\t\t\t\t", "text": ["– Radość i dumę. To ważne wydarzenie w moim życiu. Tym bardziej, że konkurencja – i to nie jest kurtuazja – była bardzo silna.", "– Jeśli dobrze policzyłem, to na kortach przy Tarnogórskiej spędziłem 19 lat. Szmat czasu, którego nie sposób zapomnieć. Urodziłem się w Zabrzu, a pierwszym klubem była Slavia Ruda Śląska. Jednak już w wieku 10 lat trafiłem do Górnika Bytom. Gdybym powiedział, że trafiłem dobrze, to powiem za mało. Moim trenerem został, nieżyjący niestety, Jacek Widawski. Z czasem, w trakcie kolejnych lat, został – obok mojego brata Aleksandra – nie tylko szkoleniowcem, ale też przyjacielem i mentorem. To była wielka osobowość.", "– Tenis to sport indywidualny, najbardziej liczą się wyniki w singlu. Ale… no właśnie, kiedy myślę o Górniku Bytom, to głównie wspominam Drużynowe Mistrzostwa Polski i nasze sukcesy. Był „team spirit”, był ogień. Zdobywaliśmy złoto, a w ekipie występowałem u boku m.in. Mateusza Kowalczyka, a zdarzyło się, że grał z nami także Jerzy Janowicz. Myśląc o sukcesach w drużynie muszę wspomnieć naszego sponsora, firmę Carbo-koks wraz z wielkim przyjacielem tenisa Stanisławem Churasem. Z sentymentem przypominam sobie finały DMP rozgrywanych w Bytomiu i niektóre mecze, które odbywały się przy sztucznym świetle.", "– Osiągnąłem dużo, ale czuję niedosyt, szczególnie jeśli chodzi o międzynarodowe starty. Na początku 2014 roku wraz z Agnieszką Radwańską dotarliśmy do finału Pucharu Hopmana w Perth. Trochę zabrakło, żeby w decydującym spotkaniu pokonać francuski duet Cornet/Tsonga. Być może po tym turnieju potrzeba było więcej determinacji, znalezienia dużego sponsora, żeby wykonać jeszcze jeden krok. Trzeba też pamiętać, że kilka miesięcy wcześniej dotarłem do ćwierćfinału challengera w Szczecinie, gdzie po bardzo zaciętym pojedynku przegrałem z Diego Schwartzmanem. To był dobry okres w mojej karierze.", "– ", " W żadnym wypadku. Znalazłem swoje miejsce na Ziemi. Mieszkam w Ustroniu w Beskidzie Śląskim. Brat Aleksander zbudował tutaj ośrodek tenisowy, założył klub. Wiedziałem, że będziemy wspólnie działać. Zajmujemy się trenowaniem, mamy kilkoro młodych zdolnych podopiecznych. Co równie ważne, mam mnóstwo możliwości różnych aktywności fizycznych. Tereny są rewelacyjne, polski Beskid, w pobliżu Czechy, piękna Czantoria. Wychodzę z domu i jestem na łonie przyrody. Jestem w bardzo dobrej kondycji. Codzienna jazda na rowerze, bieganie, a zimą narty. Cieszę się życiem i realizuję jako trener.", "Fot. LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Profesjonalistą trzeba być 24 godziny na dobę", "date": "\n\t\t\t\t\t\t\t\t\t\t5 października, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Piotr Woźniacki: Najgorszy trener, najlepszy tata", "date": "\n\t\t\t\t\t\t\t\t\t\t24 lipca, 2018\t\t\t\t\t", "text": ["Z Piotrem Woźniackim, ojcem Caroline Wozniacki, triumfatorki Australian Open 2018, o tym, jak połączenie otwartości Skandynawów z polską dyscypliną potrafią ulepić mistrzynię rozmawia Maciej Łosiak.", "\n– To proste. Jestem ojcem biologicznym i ojcem… sukcesu Caroline. Karierę córki prowadzę od początku, choć nie jestem wykwalifikowanym trenerem tenisowym. Dlatego też nie wstydzę się stwierdzenia, że od prawie 30 lat ma ona najgorszego szkoleniowca na świecie. Nie jestem coachem numeru 1, ale jestem ojcem numeru 1. To, że osiągnęła ona takie wyniki to przede wszystkim zasługa tego, że zawsze byliśmy razem. Rodzina to mój największy sukces.", "\n– Oboje z żoną Anną jesteśmy sportowcami. W swojej rodzinie od zawsze miałem kontakt z futbolem. Ojciec był piłkarzem w latach 70., ale pracował na etacie w fabryce. Tak to wyglądało w czasach PRL. Nie przelewało nam się. Kiedy trochę podrosłem i sam zacząłem grać, pożyczałem korki od taty. Lubiłem też lekką atletykę. Na 100 metrów biegałem bardzo szybko – 10,8 sek. Zostałem zawodowym piłkarzem. Rozpocząłem też studia na AWF-ie w Białej Podlaskiej, gdzie poznałem Annę, reprezentantkę Polski w siatkówce. Gdy podpisałem kontrakt z Odense sprowadziłem ją. Dzieci – Patryk i Caroline – urodziły się już w Danii.", "\n– Miała 6 lat, gdy pierwszy raz przyszła na kort, bo zawsze chciała naśladować brata. Patryk nie za bardzo chciał odbijać z młodszą siostrą. Caroline sama brała rakietę i potrafiła przez dwie, trzy godziny uderzać piłką tenisową o ściankę. Widziałem, że ma ogromne chęci, więc jej trochę pomagałem. Wymyślałem różne zabawy. Gdy wyjeżdżaliśmy całą rodziną na wakacje, mnóstwo czasu spędzała ze mną na korcie. Duńczycy, którzy nas obserwowali, pukali się w czoło pytając, dlaczego się męczymy, a nie opalamy. Ale dla nas to była sama przyjemność. Zawsze lubiliśmy spędzać aktywnie czas. W końcu jednak Caroline musiała trafić pod skrzydła profesjonalnego szkoleniowca. Miała ich – jak pamiętam – siedmiu. Każdy wniósł coś nowego do jej rozwoju.", " ", "\n– W wieku 12 lat została zarejestrowana w AZS Poznań i zgłoszona w Polskim Związku Tenisowym. Zdobyła złoty medal drużynowych mistrzostw Polski właśnie do lat 12. Mówiąc już jednak całkiem serio, urodziła się w Danii, ma tam przyjaciół. Po prostu czuje się Dunką.", "\n– Od zawsze. Dzieciom nigdy nie zabranialiśmy rozmawiania po duńsku, ale w domu uczyliśmy języka polskiego. Zresztą na korcie podczas turniejów także udzielam wskazówek w swoim rodzinnym języku, choć były sugestie Duńczyków, żebyśmy rozmawiali po duńsku. Stwierdziłem jednak, że tylko mógłbym rozśmieszyć Caroline.", "\n– Wpływ na to miało kilka czynników. Dla mnie najważniejsza zawsze była rodzina. Nigdy nie zgodziłbym się oddać córki do akademii tenisowej. Uważam, że to często wyciąganie pieniędzy od rodziców. Fakt, że byliśmy razem, że miała w nas oparcie wpłynęło na jej nie tylko emocjonalny, ale także sportowy rozwój. Sukces córki to również efekt jej ciężkiej pracy. Talent to dużo, ale bez harówki nie będzie wyniku. Podczas treningu pot musi spływać po tyłku. W pracy z Caroline udało się połączyć dwie ważne sprawy: mentalność Skandynawów, która polega na łatwym nawiązywaniu kontaktów, byciu osobą bezpośrednią ze wschodnią dyscypliną, którą przywiozłem z Polski.", "\n– Łowienie ryb. Od małego zabierałem dzieciaki na ryby. Wędkarstwo pomogło też przejść Caroline do historii tenisa. Przed prestiżowym turniejem w New Haven miała trzy wygrane w tych zawodach. Nikomu nie udało się wygrać cztery razy z rzędu. W 2011 roku dzień przed finałem zrobiłem wypad na ryby. Połów był obfity, kolacja wyśmienita. Forma Caroline na drugi dzień także. Wygrała.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W finale technika pokonała siłę", "date": "\n\t\t\t\t\t\t\t\t\t\t6 sierpnia, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "W Grand Prix Fibaka Polacy wciąż w grze", "date": "\n\t\t\t\t\t\t\t\t\t\t2 sierpnia, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Angie Kerber – mega gwiazda światowego tenisa", "date": "\n\t\t\t\t\t\t\t\t\t\t19 lipca, 2018\t\t\t\t\t", "text": ["Mieszka, trenuje i płaci podatki w podpoznańskim Puszczykowie. Angelique Kerber mega gwiazda światowego tenisa, zwyciężczyni trzech turniejów Wielkiego Szlema opowiedziała o swoim ostatnim triumfie na trawiastych kortach Wimbledonu.", "– Do pełnego szlema brakuje mi jedynie wygranej w Paryżu – powiedziała z uśmiechem popularna Angie, która w Puszczykowie ma Centrum Tenisowe nazwane jej imieniem. Zostało ono otwarte w 2004 roku, a pomysłodawcami byli jej najwierniejsi fani babcia Maria i dziadek Janusz.", "– Byłam najlepsza w Australian Open i w Nowym Jorku, ale Wimbledon to jest spełnienie moich marzeń. Ten turniej ma w sobie coś wyjątkowego. To wspaniałe uczucie sięgnąć po to trofeum – cieszy się Angelique Kerber.", "Po obfitującym w doskonałe wyniki 2016 roku na Angie, jako rakiecie numer „jeden” światowego tenisa, ciążyła ogromna presja. Rok 2017 był po prostu słabszy w jej wykonaniu. Nie zdobyła żadnego tytułu. Z Rolanda Garrosa i US Open odpadła w I rundzie, a z Australian Open i US Open była eliminowana w 1/8 finału. Niemka wypadła z Top 20 rankingu WTA.", "Angie musiała coś zrobić i postanowiła dokonać zmian w swoim sztabie szkoleniowym. Podziękowała osobom, którym zawdzięczała znaczny awans w tenisowej hierarchii, w tym trenerowi Torbenowi Beltzowi, o którym do dzisiaj mówi z wielkim sentymentem, doceniając jego wkład w jej karierę sportową. Nowym szkoleniowcem został Wim Fissette. Belg w przeszłości pracował z takimi zawodniczkami jak Kim Clijsters, Sabine Lisicki, Simona Halep, Victoria Azarenka, Sara Errani czy Johanna Konta. Największe sukcesy odnosił z Clijsters. A pierwsze efekty współpracy z Kerber były widoczne już w styczniu, gdy triumfowała w Sydney i osiągnęła półfinał Australian Open 2018.", "– Przede wszystkim doszło u mnie do przemiany w sferze mentalnej. Sporo się nauczyłam w tym nieudanym 2017 roku. Trzeba przejść przez dobre, ale też i złe rzeczy. Jeśli się tak zrobi raz, dwa czy trzy razy, to człowiek staje się coraz lepszym – podkreśla Angelique, dodając jednocześnie, że chce cieszyć się każdą chwilą i usprawnić swoją grę, nie myśląc za bardzo o wynikach.", "Słowa swojej podopiecznej potwierdza jej trener Wim Fissett, który dla portalu WTAtennis powiedział: – Triumf na Wimbledonie znaczy więcej dla Angie niż zwycięstwa w poprzednich turniejach wielkoszlemowych. Poprzedni rok był bardzo trudnym sezonem dla Angelique, w czasie którego musiała się zmierzyć z falą krytyki, często niesprawiedliwej, która ją głęboko dotknęła. To wszystko wyzwoliło w niej wolę powrotu na sam szczyt, udowodnienia wszystkim jaką jest dobrą zawodniczką. I na ten szczyt wróciła.", "Angie jest trzecią Niemką, która wygrała Wimbledon, ale pierwszą, która… mieszka, trenuje i płaci podatki w Polsce, a konkretnie w Puszczykowie. Jako ostatnia dla naszych zachodnich sąsiadów zwyciężała na trawiastych kortach w Londynie 22 lata temu Steffi Graf.", "– Steffi to legenda w Niemczech, a na sukces w Londynie trzeba było czekać ponad dwie dekady. Po mojej wygranej w Niemczech ponownie wybuchł boom na tenisa, z czego się bardzo cieszę, bo to moja dyscyplina – tłumaczy Angie i dodaje, że bardzo się ucieszyła też z sukcesu Igi Świątek. 17-letnia Polka triumfowała wśród juniorek.", "– Z Igą porozmawiałam podczas gali. Ma ona duży talent, by zostać czołową zawodniczką na świecie. Najtrudniejszy będzie przeskok z rywalizacji juniorek do seniorek – zaznacza A. Kerber.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Na korcie jak na gorącej patelni", "date": "\n\t\t\t\t\t\t\t\t\t\t1 sierpnia, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Mistrzostwa Wielkopolski Talex Open 2018", "date": "\n\t\t\t\t\t\t\t\t\t\t14 sierpnia, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Przemysław Stęc – pokonał Murray’a, a Nadalowi urwał seta", "date": "\n\t\t\t\t\t\t\t\t\t\t8 marca, 2018\t\t\t\t\t", "text": ["Z Belfastu, gdzie był głównym trenerem w założonym w 1912 roku Windsor Lawn Tennis Club wrócił z rodziną do Polski, do Poznania. W ubiegłym roku Przemysław Stęc rozpoczął pracę w Kortowo Tennis Club, gdzie zajmuje się organizowaniem grup zawodniczych.", "– W Irlandii jako szkoleniowiec osiągnąłem bardzo dużo. Chciałem spróbować nowych wyzwań. Kolejnym powodem była rodzina. Syn Alex skończył siedem lat i razem z Magdą, moją partnerką zdecydowaliśmy, że powinien iść do szkoły w kraju – mówi Przemysław Stęc, który z tenisem związany jest od dziecka.", "Przygodę z białym sportem rozpoczął bardzo wcześnie, bo w wieku 5 lat. Zapalonym, grającym amatorsko tenisistą był jego ojciec – Lesław. – To tata był tą osobą, która zaszczepiła we mnie tenisowego bakcyla, choć nie od początku byłem przekonany do tej dyscypliny. Przez pewien czas mieszkałem z rodzicami w Paryżu i to tam zacząłem chodzić na korty – wspomina trener Stęc. Po powrocie z Francji poszedł do Szkoły Podstawowej w Czerwieńsku (koło Zielonej Góry), w której otwarto szkółkę tenisową. Regularność chodzenia na zajęcia i talent sprawiły, że w wieku 10 lat trafił pod opiekę Henryka Tajkiewicza do MOSiR-u Zielona Góra, a później do Nafty.", "– Moja kariera nabrała przyspieszenia w wieku 14 lat, kiedy zdobyłem złoty medal halowych mistrzostw Polski w grze pojedynczej – zaznacza Przemysław Stęc. – Po tym udanym starcie wziąłem udział w dużym turnieju Tennis Europe w Tarbes we Francji, gdzie dotarłem do ćwierćfinału. Wtedy też po raz pierwszy zmierzyłem się, przegrywając z Rafaelem Nadalem. I dodaje, że z Rafą, który był jego rówieśnikiem zagrał łącznie trzy razy, ani razu nie zwyciężył, ale w jednym z pojedynków – i to na korcie ziemnym – „urwał” Hiszpanowi seta. Co warte podkreślenia Polak pochodzi ze „złotej ery” tenisa. W swojej karierze, w kategoriach juniorskich rywalizował z takimi graczami jak: Novak Djoković, Richard Gasquet, czy Stan Wawrinka.", "– Mam w swoim sportowym cv wygraną z Andy Murray’em i Gaelem Monfilsem – podkreśla obecny szkoleniowiec Kortowo Tennis Club.", "Od 16. roku życia Przemysław Stęc był także w kadrze Polski i grupie Prokom Team PZT. W między czasie został zawodnikiem AZS Poznań. Wydawało się, że kariera rozwija się prawidłowo i z każdym następnym sezonem jest coraz lepiej.", "– Niestety, zbyt wcześnie, bo mając niespełna 18 lat zostałem rzucony na głęboką wodę. Zamiast nabierać doświadczenia i pewności siebie w turniejach juniorskich rywalizowałem już w gronie seniorów, głównie w futuresach, to był błąd – mówi Przemysław Stęc. I dodaje, że mając 20 lat otrzymał propozycję objęcia funkcji szkoleniowca w Nafcie Zielona Góra. Skorzystał z oferty. Potem był wyjazd do Belfastu, gdzie spędził 10 lat.", "– W Irlandii bardzo dużo się nauczyłem, rozwinąłem jako trener. Po półtora roku zostałem head coachem w renomowanym Windsor Lawn Tennis Club. Wychowałem grupę bardzo dobrych tenisistów. Wśród nich jest pochodząca z Rumunii Karola Bejnaru, która była w pierwszej setce rankingu ITF – wyjaśnia Przemysław Stęc.", "Od kilku miesięcy jest trenerem na Kortowie, gdzie powstaje sekcja zawodnicza.", "– Cieszę się, że do naszego fantastycznego zespołu dołączył Przemek. Mamy wiele utalentowanych dzieci w wieku 5-8 lat, które brały udział w organizowanych przez nas akcjach – Mam Tenisowy Talent, Festiwal Tenisa. Jesteśmy zdeterminowani, żeby nasz projekt w dłuższej perspektywie czasu zakończył się sukcesem – dodaje Krzysztof Wierszyłłowski z Kortowa.", "– Czekamy na wiosnę i ruszamy pełną parą. Do dyspozycji będziemy mieli dużo kortów. Chcę z grupą naszych wychowanków osiągnąć dobre wyniki sportowe. Zapału do pracy na pewno nie zabraknie – kończy trener Stęc.", "Fot. Babolat/B. Jankowski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "ABC sportowca: dobre jedzenie i dobry sen", "date": "\n\t\t\t\t\t\t\t\t\t\t21 marca, 2018\t\t\t\t\t", "text": ["Z Krzysztofem Guzowskim, fizjoterapeutą, członkiem sztabu szkoleniowego Agnieszki Radwańskiej, rozmawia Maciej Łosiak.", "Agnieszka ma nawracające stany przeciążeniowo-zapalne w śródstopiu prawej stopy. To dość nieszczęśliwa lokalizacja, bo na podeszwie stopy. To miejsce, gdzie są bardzo duże obciążenia. Na skutek wieloletniego grania na najwyższym poziomie i długiej już kariery, wszystko zaczyna się w odzywać coraz mocniej. U Isi są już widoczne zmiany zwyrodnieniowe stawów i w otaczających tkankach miękkich. Ból stopy bardzo uwidacznia się zwłaszcza przy wszelkich zmianach nawierzchni. Przede wszystkim dzieje się tak, gdy przechodzi się z betonu na ziemię i z ziemi na trawę. Na każdym podłożu stopa inaczej pracuje. Nikt z nas nie chce operacji i na razie nie ma takiej potrzeby.", "Nie chcę, żeby Isia radykalnie zmieniała technikę gry: sposób uderzania forhendu, czy serwisu. Zważając, że mamy do czynienia z ukształtowanym sportowcem, nie o to w naszej pracy chodzi. A gdyby nawet ktoś z nas się na to zdecydował, to momentalnie zostaną obciążone inne części organizmu, a to z kolei może pociągnąć za sobą lawinę innych problemów zdrowotnych.  Dlatego działamy dwutorowo. Z jednej strony objawowo, czyli w miejsca, gdzie Agnieszkę boli wbijam igły, nacieram maścią. Staramy się zmniejszyć obrzęk i stan zapalny oraz rozluźnić tkanki. Drugim kierunkiem jest działanie przyczynowe. Widzimy np., że prawa stopa jest ustawiona inaczej niż lewa i to wpływa na pogłębianie urazu. Mówiąc krótko chodzi o biomechanikę. Często pracujemy nad okolicami ciała odległymi od kontuzjowanych, co ma poprawić warunki pracy miejsca urazu. Przykładowo, wzmacniając pośladki optymalizujemy sposób obciążania kolan w wypadach. W efekcie wykonywane są również specjalne wkładki dla Isi na obie stopy. Oczywiście każda z nich jest inna i uwzględnia anatomię, czy też obciążenia na jakie są narażone stopy. Wkładka ma stabilizować stopę, tak by jak najmniej przesuwała się ona w bucie. Dzięki temu optymalizujemy aktywność mięśni stopy oraz zmniejszamy ryzyko wystąpienia pęcherzy.", "\nCo bardzo istotne dokładnie rozgrzewamy także stopy Agnieszki przed każdym wejściem na kort. Wszystkie mięśnie muszą być elastyczne, rozluźnione, przygotowane na duży wysiłek. Natomiast po spotkaniu chłodzimy, nacieramy odpowiednimi maściami. Stosujemy też prądy, czy lasery, by przyspieszyć proces regeneracji tkanki.", "Do regeneracji trzeba się przygotowywać jeszcze przed podjęciem wysiłku. Myślimy już o napojach i jedzeniu, które podamy po zejściu z kortu. Stosujemy lód na bark, czy też kąpiel lodową. Zakładamy odzież kompresyjną na nogi. Są to skarpetki, spodnie, tak by pozbyć się nadmiaru płynów, który gromadzi się w dolnych partiach organizmu po wysiłku. To trochę tak jak po długiej podróży samolotem, kiedy cały czas siedzimy. W momencie kiedy wstajemy nasze nogi są sztywne, mogą być nieco opuchnięte. Odnowa ma spowodować, że pozbędziemy się szeroko rozumianego zmęczenia metabolicznego, energetycznego, zmęczenia mięśniowego – stąd tak istotny jest szereg działań jakie stosujemy od razu po zakończeniu meczu w określonej kolejności (rowerek, odżywianie pomeczowe, masaż itd.). Kolejny element to zmęczenie psychiczne, dlatego wieczorem fajnie jest usiąść w wannie z solami, posłuchać muzyki. Po prostu się rozluźnić i odprężyć. Autorelaksacja ma wyciszyć nasz układ nerwowy, po to by zapaść w głęboki, spokojny sen. Zdarza się, że dajemy przed snem melisę, to bardzo dobrze działa, wydłużając fazę relaksującego snu. Mówiąc w wielkim skrócie, takie ABC sportowca to: dobre jedzenie i dobry sen.", "Przepis jest prosty. Jedzenie musi być zdrowe i zarazem smaczne, podawane o odpowiednich porach. Z kolei przy doborze suplementów – zawsze są naturalne i nigdy z nimi nie przesadzamy – bierzemy pod uwagę strefy klimatyczne w jakich rozgrywane są turnieju. Obecnie podczas touru nie ma problemów z odpowiednimi składnikami żywieniowymi. Śpimy w bardzo dobrych hotelach, gdzie do dyspozycji jest pełna gama produktów spożywczych. Trochę rzeczy zawsze bierzemy ze sobą, żeby w razie czego mieć pod ręką np. orzechy, czy dobrej jakości płatki, w których nie ma za dużo cukrów.  Powiem tak. Z jedzeniem u Agnieszki jest okej, choć nie odżywia się najlepiej na świecie. Mogłaby jeść lepiej, ale zapewniam, że w tenisa grałaby gorzej. Bo z jedzenia trzeba też czerpać radość, zadowolenie. Generalnie śniadania jemy w hotelach a obiady na kortach. Natomiast na kolację staramy się iść „w miasto” do dobrej restauracji. To świetny moment na odprężenie.", "Głównym trenerem jest Tomasz Wiktorowski. Drugim szkoleniowcem i zarazem sparingpartnerem Isi jest Dawid Celt, za którego wyszła za mąż latem. Jest dwóch fizjoterapeutów. Australijczyk Jason Israelsohn, który jest głównie na turniejach na Antypodach i w Stanach Zjednoczonych oraz moja osoba. Wraz z Jasonem uzupełniamy się. Nie mogę już jeździć po całym świecie, bo mam rodzinę, żonę i dwie córki, z którymi też chcę spędzić trochę czasu. Poza tym korzystamy z konsultacji ekspertów: dietetyka i lekarzy różnych specjalności.", " ", " ", "Absolwent Wydziału Rehabilitacji Akademii Wychowania Fizycznego w Warszawie. Pisze pracę doktorską na temat urazów barku u tenisistów na Warszawskim Uniwersytecie Medycznym.", "Specjalizuje się w profilaktyce i leczeniu urazów sportowych, ze szczególnym uwzględnieniem tenisa ziemnego. W przeszłości pracował z zawodnikami z wielu kadr narodowych, piłkarzami z klubu Legia Warszawa i zawodowymi tenisistami – m. in. Karoliną Woźniacką. Obecnie jest fizjoterapeutą Agnieszki Radwańskiej (od roku 2013) i reprezentacji Polski w tenisie (od roku 2011).", "Jest kierownikiem rehabilitacji w warszawskiej klinice Centrum Rehabilitacji Sportowej i prezesem Fundacji Sport Support, zajmującej się propagowaniem aktywności fizycznej i zdrowia", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Czekanie na biało-czerwoną niespodziankę", "date": "\n\t\t\t\t\t\t\t\t\t\t16 maja, 2018\t\t\t\t\t", "text": [": Maciej Henszel", "\n", "Niestety, wszystko na to wskazuje, że tym razem zabraknie Jerzego Janowicza, który na kortach w Lasku Golęcińskim był najlepszy sześć lat temu, czyli w 2012 roku. To do tej pory jedyny triumf Polaka w grze pojedynczej podczas imprezy rozgrywanej w stolicy Wielkopolski. Był wówczas rozstawiony z „jedynką”.", "– To był mój piąty występ tutaj. Nie zawsze mi wychodziło tak, jak chciałem. Rok temu było blisko, a teraz od początku celem była wygrana. I bardzo cieszę się, że w końcu się udało to zrobić – mówił „Jerzyk”, który kilka miesięcy później rozpoczął swoją świetną serię, której ukoronowaniem był półfinał Wimbledonu.", "– Wspieraliśmy go od samego początku kariery. Już jako szesnastolatek dostawał u nas „dzikie karty”. Pamiętam, że dzwonił do mnie w tej sprawie świętej pamięci Andrzej Niemczyk, nasz wspaniały trener, który z powodzeniem prowadził reprezentację siatkarek. Znał Jerzego, bo jego rodzice też grali kiedyś w siatkówkę i byli mocno związani z tą dyscypliną. Na początku Janowicz u nas przegrywał, potem dotarł do półfinału, finał i w końcu zwyciężył w 2012 roku. To był dla niego impuls do wykonania skoku w rankingu – wspomina Krzysztof Jordan, dyrektor turnieju Poznań Open.", "Niestety, ostatnio Janowicz przechodzi trudny okres naznaczony kontuzjami. Z tego powodu zmuszony jest odwoływać kolejne starty. Grał w Poznaniu rok temu po kilku latach przerwy i przyciągnął na trybuny niesamowite tłumy. Na jego meczach był nadkomplet widzów, wszystkie krzesełka wokół kortu centralnego były zajęte. To pokazuje, jak kibice podchodzą do występów biało-czerwonych i jakie nadzieje z nimi wiążą. – Zawsze priorytetowo staramy się traktować czołowych polskich tenisistów. Pomagamy im się rozwijać, zawsze mogą liczyć na „dzikie karty” nie tylko do turnieju głównego, ale również eliminacji. Trzymamy za nich kciuki i kibicujemy im bardzo mocno – przyznaje dyrektor Jordan.", "Nawet jeśli Janowicza nie będzie, to nie oznacza to, że nie można liczyć na polską niespodziankę. Świetną formę prezentuje w tym sezonie Hubert Hurkacz (na zdjęciu), który niedawno został polską rakietą numer 1. W kwietniu przeskoczył bowiem w rankingu ATP „Jerzyka”. Wrocławianin jest w tej chwili (stan na 11 maja) na 179. miejscu w komputerowym notowaniu. Po raz pierwszy w karierze przedarł się do turnieju głównego imprezy ATP World Tour. Stało się to w Budapeszcie, gdzie ostatecznie w pierwszej rundzie zmarnował dwie piłki meczowe i przegrał z Włochem Lorenzo Sonego. Postępy robi również Kamil Majchrzak, który jest w rankingu już na 207. pozycji. Do czasu ogłoszenia oficjalnej listy startowej nie można jeszcze w stu procentach potwierdzić, że obaj pojawią się na kortach Parku Tenisowego Olimpia na początku czerwca, ale zwykle nie omijali Poznania w swoim kalendarzu startów, więc jest spora szansa, że przyjadą. Obu bez wątpienia stać na sukces w poznańskim challengerze, bo w przeszłości rozgrywali już tutaj dobre mecze. A teraz nabyli jeszcze tak potrzebnego doświadczenia.", "Lista startowa zawodników oraz program tegorocznej edycji poznańskiego turnieju są dostępne na stronie www.poznanopen.pl", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Poznań Open razem z turniejem w Paryżu", "date": "\n\t\t\t\t\t\t\t\t\t\t21 maja, 2018\t\t\t\t\t", "text": ["Nie w połowie lipca, ale na początku czerwca odbędzie się tegoroczna, 15. już edycja tenisowego ATP Challenger Poznań Open, który rozegrany zostanie tradycyjnie na kortach na Golęcinie.", "Organizatorzy poznańskiego turnieju postanowili zmienić termin imprezy z kliku powodów.", "– Przede wszystkim zdecydowały względy sportowe. Od kilku lat rozmawialiśmy centralą ATP, która ma siedzibę w Monte Carlo o możliwości rozegranie naszego challengera na początku czerwca. Tegoroczny odbędzie się w dniach 3-10, czyli w drugim tygodniu turnieju Rolanda Garrosa w Paryżu – wyjaśnia Krzysztof Jordan, dyrektor Poznań Open. I dodaje, że spowoduje to, iż obsada będzie dla kibiców bardziej atrakcyjna. Organizatorzy chcieli także umożliwić obecność na poznańskiej imprezie większej liczbie miłośników białego sportu, którzy dotychczas nie mogli w nim uczestniczyć ze względu na plany wakacyjne.", "– Liczymy, że frekwencja będzie lepsza, również podczas gier pierwszych rund – zaznacza dyrektor Jordan.", "A na kortach Parku Tenisowego Olimpia z numerem „jeden” zagra Florian Mayer. To najbardziej doświadczony (prawie 35-letni) i utytułowany gracz, który przyjedzie do stolicy Wielkopolski. W przeszłości Niemiec plasował się na 18 miejscu klasyfikacji ATP. Z pierwszej setki światowego rankingu na golęcińskich kortach zobaczymy też Japończyka Taro Daniela. Tegoroczna obsada zapowiada się bardzo ciekawie, ponieważ wszyscy dotychczas zakwalifikowani tenisiści plasują się na miejscach poniżej 200 listy ATP.", "Z Polaków w głównej drabince znajdzie się Hubert Hurkacz. Gracz z Wrocławia doskonale zna korty PTO. Startował w trzech poprzednich edycjach Poznań Open, odpadając zawsze w pierwszej rundzie, ale ten rok jest dla niego jak na razie udany. Oby dobrą passę podtrzymał podczas Poznań Open. Na starcie zabraknie jedynego polskiego zwycięzcy Jerzego Janowicza, który wciąż leczy kontuzję. „Dziką kartę” do turnieju głównego otrzymali: Kamil Majchrzak i Michał Dembek. Pierwszy z nich dotarł w ubiegłym tygodniu do półfinału challengera w niemieckim Heillbron i odnotował znaczący awans, ale te punkty zdobył zbyt późno, stąd decyzja o przyznaniu mu „dzikiej karty”. Trzecia z kart trafi do Rumuna Victora Cornei, a czwarta może okazać się… niespodzianką.", "– Chcemy poczekać jeszcze trochę. Zobaczymy kto ze znaczących zawodników odpadnie na początku French Open. Być może będzie chciał zagrać u nas. Pragnę podkreślić, że odmówiliśmy takim tuzom jak Tommy Robredo, Nicolas Almagro, czy Carlos Berlocq – wyjaśnia Krzysztof Jordan.", "Triumfator tegorocznych zawodów w rywalizacji singlistów zdobędzie 90 punktów ATP i otrzyma czeka na 9,2 tysiąca euro. Kibice w dniach 5-7 czerwca wejdą na obiekt za darmo. W piątek (8 czerwca) za bilet normalny trzeba będzie zapłacić 10 zł, a za ulgowy 5 zł. W weekend 9-10 czerwca wejściówka będzie kosztować odpowiednio 15 i 10 zł.", "W trakcie Poznań Open 2018 odbywać się będą także imprezy towarzyszące. Jedną z nich będzie Kid’s Day (sobota, 9 czerwca). – Zapraszamy dzieciaki na zajęcia tenisowe i piłkarskie. Będą spotkania z gwiazdami tegorocznego challengera – mówi Ewelina Sterczewska, menedżer PTO i jednocześnie zachęca dzieci, by zapisywały się do akcji podawania piłek podczas turnieju.", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polski triumf w Poznań Open", "date": "\n\t\t\t\t\t\t\t\t\t\t10 czerwca, 2018\t\t\t\t\t", "text": ["Zaledwie 59 minut potrzebował Hubert Hurkacz, żeby pokonać w finale challengera ATP Poznań Open Japończyka Taro Daniela. Polak wygrał 6:1, 6:1. W deblu na kortach Parku Tenisowego Olimpia w Poznaniu triumfowali także biało-czerwoni – Mateusz Kowalczyk i Szymon Walków.", "– Przyjechałem do Poznania wygrać ten turniej i do tego będę dążył – mówił przed turniejem 21-latek i słowa dotrzymał.", "W finałowym spotkaniu dominacja Hurkacza nie podlegała dyskusji. Choć początek był wyrównany, a wrocławianin mógł czuć trudy sobotniego półfinału, w którym pokonał Włocha Alessandro Giannessiego 6:4, 3:6, 6:3. Obaj zawodnicy przystąpili do spotkania skoncentrowani i początkowo pilnowali swojego serwisu. Sytuacja uległa zmianie w czwartym gemie, gdy Polak przełamał rywala urodzonego w Stanach Zjednoczonych. W kolejnych gemach Hurkacz grał koncertowo, a Daniel tracił pewność siebie z każdym kolejnym uderzeniem. Nasz zawodnik świetnie serwował i prawie bezbłędnie grał z głębi pola. Polak zaprezentował dojrzały tenis i odniósł największy sukces w dotychczasowej karierze.", "W finale na korcie w Lasku Golęcińskim spotkali się tenisiści, którzy w opinii Wojciecha Fibaka zaprezentowali najlepszą formę na przestrzeni całego turnieju i zasłużenie dotarli do tego etapu rywalizacji. Japończyk, rozstawiony najwyżej, nie stracił w imprezie żadnego seta. Hurkacz z kolei na swojej drodze pokonał turniejową „dwójkę”, Argentyńczyka Guido Andreozziego, ubiegłorocznego triumfatora – Rosjanina Aleksieja Watutina, a także Włochów: Matteo Donatiego i Alessandro Giannessiego.", "– Wygrałem z Danielem tak szybko, bo spieszyłem się na finał French Open – skomentował z uśmiechem swój występ Hubert Hurkacz. I dodał: – Grało mi się bardzo dobrze, odpowiadał mi styl Japończyka. Zaprezentowałem solidny tenis. Dziękuję publiczności za doping. Wygraną dedykuję rodzicom, siostrze i trenerom.", "Za triumf w Poznaniu tenisista z Wrocławia otrzymał czek na kwotę 9,2 tysiąca euro i 90 punktów do rankingu ATP. Pozwoli mu to awansować na 121 miejsce światowego rankingu. Skok z 188 lokaty był możliwy nie tylko na doskonały występ w stolicy Wielkopolski, ale także na udany start we French Open. Przypomnijmy, że Polak przeszedł w Paryżu trzystopniowe eliminacje, w pierwszej rundzie pokonał Tennysa Sandgrena ze Stanów Zjednoczonych. W drugiej rundzie zatrzymał go dopiero Marin Cilic z Chorwacji.", "Hurkacz jest drugim polskim zwycięzcą Poznań Open. Wcześniej tej sztuki dokonał w 2012 roku Jerzy Janowicz, pokonując Francuza Jonathana Dasnieresa de Veigy.", "Dużo radości polskim kibicom dostarczył też finał gry podwójnej. Mateusz Kowalczyk i Szymon Walków pokonali parę Andrea Vavassori oraz Attila Balazs 7:5, 6:7 (8), 10:8. To trzeci polski duet, który sięgnął po tytuł podczas challengera w Poznaniu. Wcześniej dokonali tego Łukasz Kubot i Filip Urban w 2005 roku oraz Tomasz Bednarek i Michał Przysiężny w 2006. Dla Mateusza Kowalczyka natomiast był to czwarty finał w stolicy Wielkopolski i drugi triumf. W 2015 roku udało mu się wygrać w parze z Rosjaninem Michaiłem Jełginem.", "\nKowalczyk i Walków zagrali w turnieju deblowym dzięki „dzikiej karcie” i w drodze do finału stracili seta przeciwko parze Grzegorz Panfil oraz Henri Laaksonen.", "\n– To jest dla mnie szczególne zwycięstwo, tak naprawdę po rocznej przerwie w rywalizacji. Zagraliśmy świetny mecz, to był dla nas wręcz wspaniały tydzień. Mam nadzieję, że będziemy to kontynuować w przyszłości – powiedział Mateusz Kowalczyk.", "\n– To jest mój pierwszy tytuł rangi challenger, więc smakuje doskonale. Przyszło to w bólach, bo mecz był ciężki, ale dzięki temu smakuje jeszcze lepiej – dodał Szymon Walków.", "Fot. Paweł i Piotr Rychter/Poznań Open", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Grand Prix Fibaka w międzynarodowej obsadzie", "date": "\n\t\t\t\t\t\t\t\t\t\t27 lipca, 2018\t\t\t\t\t", "text": ["Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Filip Urban: Nie potrafię żyć bez tenisa", "date": "\n\t\t\t\t\t\t\t\t\t\t2 grudnia, 2017\t\t\t\t\t", "text": ["Filip Urban – to niezwykle popularna i lubiana osoba w środowisku tenisowym. Medalista mistrzostw Polski, wielokrotny reprezentant kraju w Pucharze Davisa. W karierze sportowej był na 333. miejscu w singlu i 172. w grze podwójnej rankingu ATP. Od kilku lat trener. Ostatnio współpracował z Andrzejem Kapasiem.", "Filip Urban pochodzi z Wałbrzycha, gdzie szkolił się w miejscowym klubie Atri pod okiem Mieczysława Głębockiego. Bardzo szybko został obwołany wielkim talentem.", "– Od Kazimierza Pibera i Jacka Muzolfa otrzymałem propozycję gry w Poznaniu. Skorzystałem z oferty i przeniosłem się do AZS-u Poznań. Moim trenerem został Karol Przygodzki. Wpierw były sukcesy na krajowym podwórku, następnie na arenie międzynarodowej – wspomina Filip Urban.", "Jako niespełna 20-letni zawodnik rozpoczął starty w turniejach ITF. W singlu wygrał trzy futuresy. W 2005 roku osiągnął 333. pozycję w rankingu ATP. Rok później pokonał Michała Przysiężnego w finale mistrzostw Polski seniorów.", "Bardzo dobrze wiodło mu się w deblu. Triumfował w poznańskim challengerze w 2005 roku. Wraz z Łukaszem Kubotem wygrali m.in. z Francuzami Julienem Benneteau i Edouardem Rogerem-Vasselinem. W turnieju ATP w Sopocie odpadli w ćwierćfinale, ale wcześniej wyeliminowali Hiszpanów Oscara Hernandeza i Alberta Montanesa. Po tych zawodach Urban był 172. deblistą świata.", "– Powstał Prokom Team. Dzięki funduszom, które przekazywał Ryszard Krauze można było jeździć zagranicę. Z tej możliwości skorzystali m.in. Przysiężny, Fyrstenberg, Matkowski, Kubot, a także ja – dodaje F. Urban.", "W swojej karierze walczył przeciwko wielu znanym tenisistom. Wygrał z m.in. Brazylijczykiem Thomazem Belluccim, Hiszpanem Pablo Andujarem czy Kolumbijczykiem Alejandro Gonzalezem.", "W narodowych barwach zadebiutował jako 20-latek. W Gdyni Polacy walczyli z powodzeniem w turnieju Grupy III Euro-Afrykańskiej Pucharu Davisa. F. Urban był silnym punktem zespołu w grze podwójnej. Zdobył trzy punkty w zwycięskich meczach z Macedonią, Madagaskarem i Estonią. W 2005 roku meczem w Algierze pożegnał się z kadrą.", "– W wieku 24 lat zakończyłem karierę. Miałem poważne problemy zdrowotne. Po trzech operacjach kolana nie dało się już grać zawodowo – zaznacza Filip Urban.", "Nie potrafił jednak całkowicie zrezygnować z tenisa i został trenerem. Prowadził m.in. Macieja Smołę, przygotowywał do startów w turniejach Wielkiego Szlema Michała Przysiężnego. Został dyrektorem sportowym futuresów, które rozgrywano w Centrum Tenisowym Sobota. Od trzech lat pracuje w WKS Grunwald, ostatnio był szkoleniowcem Andrzeja Kapasia, który zdecydował się jednak zakończyć karierę.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Katarzyna Piter i Łukasz Kubot: Zatańczyć razem kankana na korcie", "date": "\n\t\t\t\t\t\t\t\t\t\t4 grudnia, 2017\t\t\t\t\t", "text": ["Wspólne pasje zbliżają do siebie. Może i banał, ale dla wielu spotkanie osoby o podobnych zainteresowaniach staje się przełomowym. Tak też było w przypadku Katarzyny Piter i Łukasza Kubota. Trzy lata temu zostali parą, a połączyła ich miłość do tenisa. I sportowy talent.", "\n", "Wspólne zdjęcia i wywiady poznanianki Katarzyny Piter i pochodzącego z Bolesławca Łukasza Kubota to jednak rzadkość. Zdecydowanie częściej w mediach można przeczytać o innych „gorących” tenisowych związkach: Agnieszki Radwańskiej z Dawidem Celtem, czy Jerzego Janowicza z Martą Domachowską.", "\n– Naturalnie, że cenimy sobie nasze życie prywatne, ale także nie ukrywamy naszych uczuć. Nie potrzebujemy rozgłosu, ale nie uciekamy też od dziennikarzy. To, że tak trudno spotkać nas razem w kraju wynika z prozaicznej przyczyny. Gramy zawodowo w tenisa i większość czasu spędzamy rywalizując w turniejach na całym świecie – wyjaśnia Łukasz Kubot, czołowy polski tenisista.", "\n– Łatwiej nas chyba zobaczyć w Rzymie lub Londynie niż w rodzinnych stronach – uzupełnia z uśmiechem Katarzyna Piter, która reprezentuje WKS Grunwald Poznań. I dodaje, że w ubiegłym roku Łukasz dwa razy przyleciał specjalnie do Bukaresztu, gdzie rozgrywała zawody, aby mogli się sobą nacieszyć. ", "\nZarówno Kasia jak i Łukasz pochodzą z usportowionych rodzin. Dariusz, ojciec Katarzyny i o trzy lata od niej starszego Kuby (także grał zawodowo w tenisa, a obecnie jest trenerem – przyp. red.), w młodości był doskonale zapowiadającym się lekkoatletą, uprawiał trójskok, zakwalifikował się do programu „Nadzieje olimpijskie”. Kontuzja stawu skokowego przerwała sportową karierę. Skończył studia podyplomowe na AWF i zaczął pracować z młodzieżą. W szkole w Ceradzu Kościelnym stworzył sekcję tenisową. Tak się zaczęła przygoda jego dzieci z tenisem. – Siedzieli na kortach od rana do nocy – wspomina ich ojciec. I podkreśla, że cała rodzina trzyma ze sobą sztamę. – Jedno ma do drugiego zaufanie, ale czasami iskry lecą. Żeby do czegoś dojść muszą być emocje – podkreśla Dariusz Piter.", "\nZ kolei Łukasz Kubot pochodzi z Bolesławca. Jego mama Dorota grała w koszykówkę, a tata Janusz był piłkarzem, a następnie trenerem w Zagłębiu Lubin. Łukasz od najmłodszych lat chciał zostać sportowcem. Już jako dzieciak wstawał codziennie o 5 rano, by rowerem bądź autobusem jechać z Bolesławca do Lubina, do rozpadającej się hali, w której ćwiczył z trenerem. Przełom nastąpił, gdy 16-letniego Łukasza zobaczył i zdecydował mu się pomóc Andrzej Szarmach, jeden z najwybitniejszych polskich piłkarzy, który z reprezentacją sięgnął po trzecie miejsce mistrzostw świata w 1974 i 1982 roku. Szarmach pracował wtedy w Zagłębiu, a jego asystentem był Janusz Kubot. To w dużej mierze dzięki niemu i pożyczce jakiej udzielił rodzinie Kubotów, Łukasz mógł wyjechać do Stanów Zjednoczonych. Tam jego sportowa kariera rozwinęła się.", "\nKasia i Łukasz są zawodowymi tenisistami. Oboje są reprezentantami Polski, zakładają koszulki z orłem na piersi podczas Pucharu Konfederacji czy Pucharu Davisa. Jak mówią, tenis to ich wielka pasja, ale też biznes, bo dzięki niemu zarabiają na życie. Zdecydowanie większe sukcesy ma na swoim koncie Kubot, a ostatnie miesiące są w jego wykonaniu niesamowite. W parze z Brazylijczykiem Marcelo Melo wygrali w tym roku na kortach Wimbledonu i dwukrotnie triumfowali w zawodach rangi ATP World Tour Masters 1000 (Miami i Madryt), a w Indian Wells przegrali dopiero w finale. Dzięki temu są najlepszą deblową parą świata, a wobec kryzysu Agnieszki Radwańskiej Kubot jest najlepszym polskim tenisistą ostatnich miesięcy.", "\n– Skoncentrowałem się na grze deblowej, bo – po pierwsze – są sukcesy, a po drugie metryki nie da się oszukać – zaznacza Łukasz, który znany jest w środowisku jako stuprocentowy profesjonalista. Zdrowe odżywianie, przespane noce, żadnych wyskoków. A do tego praca, praca i jeszcze raz praca. Dzięki temu może być w stanie grać jeszcze nawet przez kilka kolejnych sezonów.", "\n– Najważniejsze jest zdrowie. Bez tego ani rusz – dodaje czołowy deblista świata, którego z Poznaniem wiąże przede wszystkim jego partnerka, ale także osoba Marcina Ganowskiego, osteopaty, który uznawany jest za artystę w swoim fachu.", "\nWielki sukces w karierze Łukasz zanotował w parze ze Szwedem Robertem Lindstedtem – w styczniu 2014 roku przeszedł do historii polskiego tenisa, wygrywając deblowy Australian Open. Dorównał tym samym Wojciechowi Fibakowi, który triumfował tam 36 lat wcześniej. W singlu jego najważniejszym osiągnięciem był awans do ćwierćfinału Wimbledonu w 2013 roku, w którym przegrał z Jerzym Janowiczem.", "\nDużo skromniejszy sportowy dorobek ma Katarzyna Piter. W 2007 roku zagrała w półfinale juniorskiego Wimbledonu. Ma na swoim koncie wygrane turnieje rangi ITF. Jednym z większych osiągnięć było zwycięstwo w parze z Kristiną Mladenovic w grze podwójnej w imprezie rangi WTA w Palermo.", "\n–  Tenis to mój sposób na życie. Często jeden dobry mecz, jeden turniej może zdecydować o tym, że kariera eksploduje – tłumaczy Katarzyna Piter i zaraz dodaje, że w sporcie przesunęła się granica wieku. Bardzo dużo zawodników najlepsze wyniki osiąga w coraz późniejszym wieku, nawet grubo po 30. roku życia.", "\nA jakie jest wspólne marzenie Kasi i Łukasza? – Chcielibyśmy zagrać w miksta. To byłoby świetna sprawa, a po zakończeniu kariery pamiątka dla nas obojga – mówią zgodnie.", "\n– Muszę tylko poprawić ranking, a to nasze marzenie będzie możliwe do zrealizowania. Po zwycięskim meczu chciałabym zatańczyć z Łukaszem wspólnie kankana, który – jak wiedzą jego kibice – jest jego znakiem rozpoznawczym – zaznacza poznanianka. I dodaje, że w tym sezonie chciałaby znaleźć się okolicach 130. miejsca listy WTA i mieć zagwarantowane starty w turniejach Wielkiego Szlema. ", "\nPiter i Kubot, jeśli to tylko możliwe, wspierają projekty, które mają pomóc najmłodszym. Od kilku lat w Poznaniu organizowany jest Tennis Art Cup. To akcja na rzecz dzieci leczonych na choroby nowotworowe w placówce przy ul. Szpitalnej. Na obiektach Kortowo Tennis Club rozgrywany jest turniej, a potem odbywa się aukcja na rzecz poznańskiej onkologii. W tym roku jednym z licytowanych przedmiotów była koszulka z podpisem Rafaela Nadala. Hiszpan swój autograf złożył na kortach Rolanda Garrosa w Paryżu w towarzystwie Łukasza Kubota, ambasadora akcji.", "\n– To wspaniała inicjatywa. Jej cel jest bardzo szczytny. Nic więc dziwnego, że w miarę możliwości pomagam organizatorom. Kilka lat temu uczestniczyłem w przekazaniu sprzętu oddziałowi, któremu kieruje prof. Jacek Wachowiak. To było dla mnie duże przeżycie – wyjaśnia Łukasz Kubot. ", "\nWiększość czasu Kasia i Łukasz spędzają „na walizkach”. Pobyty w rodzinnych stronach nie zdarzają się zbyt często.", "\n– Czy planujemy wspólny wakacyjny wyjazd. Oczywiście, że tak. Ale nastąpi to po sezonie, w listopadzie – tłumaczy tenisistka Grunwaldu. I jednocześnie podkreśla, że wcale nie muszą to być zagraniczne wojaże.", "\n– Czasami chcemy też pobyć nieco dłużej w domu, skosztować polskiego jedzenia – dodaje deblowy mistrz AO.", "\nA na pytanie o przyszłość zgodnie odpowiadają, że na pewno chcą być razem, jednak na razie koncentrują się tenisie. Łukasz ma 35 lat, ale wcale nie zamierza kończyć kariery. Trudno się dziwić: są sukcesy i profesjonalne podejście do kariery. A Kasia ma dopiero 26 lat i najlepsze sportowe lata przed sobą…", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Flota triumfuje w Kaliszu", "date": "\n\t\t\t\t\t\t\t\t\t\t11 grudnia, 2017\t\t\t\t\t", "text": ["Kalisz okazał się szczęśliwy dla drużyny WKS Flota Gdynia, która sięgnęła po tytuł Halowych Drużynowych Mistrzostw Polski Młodzików. Najwyżej rozstawieni w zawodach gdynianie pokonali w finale Miejski Klub Tenisowy Łódź 2-1.", ": Michał Jaśniewicz", "\n", ": Sekcja Tenisa KKS Kalisz", "Po raz pierwszy gospodarzem turnieju rangi mistrzostw Polski był Kaliski Klub Sportowy (Sekcja Tenisa). W nowiutkiej hali sportowej Państwowej Wyższej Szkoły Zawodowej rywalizowało osiem najlepszych drużyn do lat czternastu. Za faworyta turnieju od początku uchodziła Flota Gdynia, która do Kalisz przyjechała w bardzo mocnym i wyrównanym składzie, na czele z czwartym w rankingu PZT Marcelem Kamrowskim. Silnym punktem gdynian okazał się też Filip Pieczonka, który na turniej przyjechał prosto z zawodów Tennis Europe w Milowicach.", "Już w pierwszym meczu Flota nie miała łatwiej przeprawy, gdyż trafiła na zawsze mocną Legię Warszawę. Stołeczny klub przyjechał do Kalisza bez lidera rankingu młodzików Maksa Kaśnikowskiego, ale z bardzo dobrze dysponowanym Patrykiem Stokowskim, który na „drugiej rakiecie” pokonał Maksa Grygołowicza. Wcześniej punkt dla gdynian zdobył jednak Kamrowski, który dołożył także zwycięski punkt w deblu (w duecie z Pieczonką).", "W półfinale Flota pewnie pokonała KS Górnik Bytom, a w meczu o tytuł trafiła na ekipę MKT Łódź, w której pierwsze skrzypce grał Aleksander Orlikowski (wybrany najlepszym tenisistą turnieju). Łodzianie w drodze do finału nie przegrali meczu, najpierw pokonując FairPlayce Poznań, a następnie krakowską „Olszę”.", "Ozdobą finału i całych Mistrzostw był niewątpliwie mecz „pierwszych rakiet”. Niezwykle zdeterminowany Aleksander Orlikowski lepiej wytrzymywał szybkie wymiany z głębi kortu, nękał wyżej notowanego rywala returnami i ostatecznie triumfował 7:5, 6:3. Stan finału wyrównał Filip Pieczonka, oddając Michałowi Dójczyńskiemu zaledwie gema. W deblu emocji nie brakowało W pierwszym secie aż o czterech gemach rozstrzygał „decydujący” punkt przy równowadze, za każdym razem wygrywany przez gdynian. Z kolei w drugiej partii połowa z dziesięciu gemów, kończyła się przełamaniami. Ponownie skuteczniejsi okazali się w niej Kamrowski oraz Pieczonka i tym samym mogli się cieszyć z mistrzowskiego tytułu. Trzecie miejsce wywalczył Górnik Bytom, pokonując KKS „Olszę”.", "Turniej rangi Mistrzostw Polski był niewątpliwie ważnym egzaminem dla Kaliskiego Klubu Sportowego, w którym sekcja tenisa funkcjonuje niespełna dwa lata. W zgodnej opinii drużyn oraz sędziów, egzamin ten został zdany celująco, a kaliscy działacze już planują kolejne prestiżowe imprezy tenisowe.", "WYNIKI", "Ćwierćfinały", "\nWojskowy Klub Sportowy “Flota” Gdynia – Klub Tenisowy Legia 2-1", "\nMarcel Kamrowski – Adam Kulig 6:1, 6:0", "\nMaks Grygołowicz – Patryk Stokowski 6:2, 0:6, 2:6", "\nM. Kamrowski, F. Pieczonka – A. Kulig, P. Stokowski 6:4, 6:2", "KS “Górnik” Bytom – Klub Tenisowy GAT Gdańsk 3-0", "\nJan Kopcik – Kacper Nawój 6:2, 6:2", "\nStanisław Sławik – Dawid Kaszubowski 6:2, 6:3", "\nJ. Kopcik, S. Sławik – K. Nawój, D. Kaszubowski 6:3, 6:0", "Miejski Klub Tenisowy Łódź – Park Rekreacyjno-Sportowy fairPlayce 3-0", "\nAleksander Orlikowski – Adam Marcinkowski 6:1, 6:2", "\nMichał Dójczyński – Igor Wiatr 6:1, 7:5", "\nA. Orlikowski, M. Dójczyński – A. Marcinkowski, I. Wiatr 6:2, 6:2", "Krakowski Klub Sportowy “Olsza” – UKT TenisPRO Koszalin 3-0", "\nPiotr Kusiewicz – Mateusz Kułakowski 7:6(5), 6:0", "\nMaciej Matuszczyk – Eryk Borkowski 6:1, 6:1", "\nP. Kusiewicz, M. Matuszczyk – M. Kułakowski, E. Borkowski 7:5, 7:6(4)", "Półfinały:", "\nWojskowy Klub Sportowy “Flota” Gdynia – KS “Górnik” Bytom 3-0", "\nMarcel Kamrowski – Jan Kopcik 6:0, 6:1", "\nFilip Pieczonka – Stanisław Sławik 6:3, 6:4", "\nF. Pieczonka, M. Grygołowicz – J. Kopcik, S. Sławik 6:1, 6:7(5), 10-5", "Miejski Klub Tenisowy Łódź – Krakowski Klub Sportowy Olsza 3-0", "\nAleksander Orlikowski – Piotr Kusiewicz 6:0, 6:0", "\nMichał Dójczyński – Maciej Matuszczyk 6:2, 6:2", "\nA. Orlikowski, M. Dójczyński – P. Kusiewicz, M. Matuszczyk 6:4, 6:2", "Finał:", "\nWojskowy Klub Sportowy “Flota” Gdynia – Miejski Klub Tenisowy Łódź", "\nMarcel Kamrowski – Aleksander Orlikowski 5:7, 3:6", "\nFilip Pieczonka – Michał Dójczyński 6:1, 6:0", "\nM. Kamrowski, F. Pieczonka – A. Orlikowski, M. Dójczyński 6:2, 6:4", "O trzecie miejsce:", "\nKS Górnik Bytom – Krakowski Klub Sportowy Olsza 2-0", "\nJan Kopcik – Piotr Kusiewicz 6:2, 6:2", "\nStanisław Sławik – Maciej Matuszczyk 6:2, 6:2", "O miejsca 5-8", "\nKlub Tenisowy Legia – Klub Tenisowy GAT Gdańsk 3-0", "\nPatryk Stokowski – Kacper Nawój 6:1, 6:2", "\nPatryk Stankiewicz – Dawid Kaszubowski 6:0, 6:0", "\nA. Kulig, P. Stokowski -K. Nawój, D. Kaszubowski 6:1, 6:1", "TenisPRO Koszalin – Park Rekreacyjno-Sportowy fairPlayce 2-1", "\nMateusz Kułakowski – Adam Marcinkowski 6:2, 6:0", "\nEryk Borkowski – Igor Wiatr 3:6, 1:6", "\nM. Kułakowski, E. Borkowski – A. Marcinkowski, I. Wiatr 2:6, 6:4, 10-8", "O piąte miejsce:", "\nKlub Tenisowy Legia – UKT TenisPRO Koszalin 2-1", "\nAdam Kulig – Mateusz Kułakowski 3:6, 2:6", "\nPatryk Stokowski – Eryk Borkowski 6:1, 6:2", "\nP. Stokowski, P. Stankiewicz – M. Kułakowski, E. Borkowski 6:2, 6:1", "O siódme miejsce;", "\nPark Rekreacyjno-Sportowy fairPlayce – Gdańska Akademia Tenisowa 2-1", "\nAdam Marcinkowski – Kacper Nawój 5:7, 6:1, 2:6", "\nIgor Wiatr – Dawid Kaszubowski 6:3, 6:1", "\nA. Marcinkowski, I. Wiatr – K. Nawój, D. Kaszubowski 6:4, 6:3", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Magda Linette z nową umową w AZS Poznań", "date": "\n\t\t\t\t\t\t\t\t\t\t5 listopada, 2017\t\t\t\t\t", "text": ["Magda Linette, druga rakieta kobiecego tenisa w Polsce podpisała nową umowę z AZS Poznań i przez kolejny sezon będzie reprezentować barwy akademickiego klubu.", "– To był bardzo udany rok dla Magdy, która kończy sezon na 72. miejscu rankingu WTA. Zagrała kilka meczów, które na pewno utkwiły kibicom w pamięci. Przypomnę tylko jeden z nich. W walce o ćwierćfinał turnieju w chińskim Wuhan, ówczesna liderka światowego rankingu Garbinie Muguruza potrzebował trzech zaciętych setów, by pokonać Polkę – mówi Jacek Muzolf, wiceprezes AZS Poznań i zarazem szef sekcji tenisowej. I dodaje, że Magdę w 2018 roku stać na duży awans.", "Urodzona w Poznaniu tenisistka jest zadowolona z zakończonego sezonu, choć nie kryje, że stać ją na więcej. – Z każdym rokiem, każdym pojedynkiem z zawodniczką ze światowej czołówki nabieram pewności siebie. To musi przynieść efekt w kolejnych sezonach – podkreśla Magda Linette, dla której szczególnym przeżyciem było spotkanie w pierwszej rundzie tegorocznego US Open. Na Artur Ashe Stadium, głównym korcie w Nowym Jorku jej rywalką była Czeszka Karolina Pliskova (wówczas liderką rankingu WTA). Polka przegrała, ale jak zapewnia to doświadczenie będzie procentować.", "– Jestem już na tym etapie kariery i mam tyle rozegranych ważnych meczów, że rzadko co potrafi mnie zdeprymować. Umiem walczyć i grać z takimi tenisistkami jak Muguruza czy z młodszą z sióstr Pliskowych, bo rywalizuję z nimi od 14. roku życia. Trudniej było z Marią Szarapową – tłumaczy 25-letnia Polka.", "Dzięki wysokiemu rankingowi Magda ma zapewniony start w turnieju głównym przyszłorocznego Australian Open. Treningi do nowego sezonu rozpoczną się w połowie listopada. W sztabie szkoleniowym Linette nie dojdzie do żadnych zmian. Głównym trenerem jest Izo Zunic, z osobą odpowiedzialną za przygotowanie fizyczne Matka Jelic. Obaj są Chorwatami.", "– Podobnie jak w tym roku, także w przyszłym przez 15-20 tygodni będzie mi towarzyszył fizjoterapeuta. Mój organizm nie regeneruje się już tak szybko jako kilka lat temu, dlatego tak ważna jest odnowa bilogiczna – kończy Magda Linette.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Pracowity weekend pogromcy Janowicza", "date": "\n\t\t\t\t\t\t\t\t\t\t21 lipca, 2017\t\t\t\t\t", "text": ["Turniej Poznań Open wszedł w decydującą fazę. W sobotę od godz. 12 kolejno trzy mecze: dwa półfinały singla, a następnie finał w grze podwójnej, w którym zagra jeden Polak – Tomasz Bednarek. Natomiast w niedzielę, w samo południe pojedynek o końcowy triumf w grze pojedynczej.", "Niestety, w czwartek z poznańskim challengerem pożegnali się dwaj ostatni Polacy rywalizujący w singla: Michał Dembek i – co było szczególnie bolesne dla kibiców, faworyt gospodarzy – Jerzy Janowicz. Pogromcą Polaka został Goncalo Oliveira. Wczoraj Portugalczyk podtrzymał dobrą formę. Pokonał w ćwierćfinale Francuza Jonathana Eysserica 7:6 (7-2), 6:4.", "Z kolei Guido Andreozzi (Argentyna), turniejowa „szóstka”, zwyciężył w ćwierćfinale Zdenka Kolara z Czech 7:5, 3:6, 6:0.", "– To był bardzo trudny mecz, ale na szczęście zdołałem podnieś poziom mojej gry i grać dobrze w trzecim secie. I co za tym idzie wygrać. Nie wiem, jak to się dzieje, że w trzeciej partii znowu wygrałem 6:0, ale jestem zadowolony –  przyznał Guido Andreozzi.", "\nW dwóch pozostałych spotkaniach ćwierćfinałowych Adam Pavlasek (Czechy) zwyciężył Rubena Ramireza Hidalgo (Hiszpania) 6:2, 6:4, a Lukas Rosol z Czech przegrał z Rosjaninem Aleksiejem Vatutinem 5:7, 6:3, 3:6.", "Dla Andreozziego i Oliveiry sobota będzie bardzo pracowita. Argentyńczyk i Portugalczyk nie tylko zagrają w półfinale singla, ale także walczyć będą w pojedynku finałowym gry podwójnej. Partnerem Oliveiry jest Tomasz Bednarek. To będzie jedyny polski akcent w tej fazie turnieju.", "W półfinale portugalsko-polski debel pokonał w piątek duet Grzegorz Panfil/Kamil Majchrzak 6:1, 6:3.", "Zestaw par półfinałowych singla: Guido Andreozzi (Argentyna) – Adam Pavlasek (Czechy); Goncalo Oliveira (Portugalia) – Aleksiej Vatutin (Rosja). Finał gry podwójnej: G. Andreozzi (Argentyna)/Jaume Munar (Hiszpania) – G. Oliveira (Portugalia)/Tomasz Bednarek (Polska).", "Fot. Piotr i Paweł Rytych/Poznań Open", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polka i Włoch zwyciężają w Grand Prix W. Fibaka", "date": "\n\t\t\t\t\t\t\t\t\t\t6 sierpnia, 2017\t\t\t\t\t", "text": ["Julia Oczachowska wśród dziewcząt i Fabrizio Andaloro w rywalizacji chłopców zostali zwycięzcami 41. edycji Grand Prix Wojciecha Fibaka. Impreza, która rozgrywana jest na kortach AZS Poznań w ubiegłym roku została wpisana do kalendarza ITF (Międzynarodowa Federacja Tenisa) i odbywa się z udziałem zawodników z zagranicy.", "– Wiwat Italia, wiwat Sycylia, wiwat Mesyna – w ten sposób Wojciech Fibak, patron imprezy pogratulował wygranej Włochowi Fabrizio Andaloremu, który mieszka i trenuje w Mesynie. I dodał, że oba finały singla stały na wysokim poziomie sportowym.", "– Cieszę się, że mieliśmy także polskie akcenty. Julia Oczachowska to leworęczna tenisistka, a to spory atut, bo wśród pań nie ma zbyt dużo takich zawodniczek. Przypomina mi grą Zuzannę Maciejewską, która kilka lat temu uważana była za wielki talent w polskim tenisie. Z kolei w grze podwójnej chłopców wygrali Paweł Jankowiak z AZS Poznań i Tomasz Dudek – podkreślił pan Wojtek.", "Decydujące spotkania gry pojedynczej zakończyły się w dwóch setach, ale emocji nie brakowało. Andaloro za rywala miał Oleksandra Owczarenkę z Ukrainy. Wygrał 6:4, 6:4, ale Włoch do końca musiał być bardzo uważny i skoncentrowany. Co ciekawe obaj wspólnie trenują i przyjechali całą grupą ze sztabem szkoleniowym.", "– To moje pierwsze zwycięstwo w turnieju ITF. Tradycja została podtrzymana, bo w zeszłym roku wygrał mój rodak Riccardo Perin  – mówił z uśmiechem 16-letni Andaloro. – Na pewno będę miło wspominał Poznań i zachęcał rodaków, by tu przyjeżdżali.", "Pojedynek finałowy dziewcząt, szczególnie zaś jego drugi set przyniósł także dużo emocji. Julia Oczachowska (Akademia Tenisowa Angelique Kerber z Puszczykowa) zmierzyła się z Walerią Oljanowską. Polka pokonała rywalkę 6:3, 7:6 (8-6). W drugiej partii Oczachowska przegrywała 1:3, ale potrafiła odrobić straty. Mecz zakończyła efektownym i odważnym uderzeniem z forhendu wzdłuż linii. Rosjanka przyjechała ze sporą grupą rówieśniczek, m.in. siostrą Niną z… Łodzi, gdzie trenuje pod okiem Tomasza Zabrockiego.", "– Co czuję? Wielką radość, bo faworytką nie byłam, a od organizatorów dostałam „dziką kartę” i dzięki temu mogłam wziąć udział w tej imprezie. Kolejny start planuję w turnieju ITF w Mrągowie w imprezie seniorek z pulą nagród 15 tys. dolarów – powiedziała pochodząca z Inowrocławia Julia.", "Dodajmy, że w grze podwójnej dziewcząt triumfowała białoruska para: Kristina Dmitruk /Aliona Falei, których trenerem jest poznaniak Bogdan Dzudzewicz.", "Podczas ceremonii zamknięcia turnieju, jego patron Wojciech Fibak przypomniał również krótko historię zawodów.", "– Pomysłodawcą turnieju był mój tata, prof. Jan Fibak. Pierwsza edycja miała miejsce w 1976 roku, kiedy miałem 24 lata i osiągałem największe sukcesy: finał Masters i wygrane w Toronto, Hamburgu czy Monte Carlo – zakończył W. Fibak.", "Fot. GPFibaka", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Janowicz: Grało mi się topornie, ale chcę wygrać Poznań Open", "date": "\n\t\t\t\t\t\t\t\t\t\t18 lipca, 2017\t\t\t\t\t", "text": ["Wtorek był polskim dniem na kortach Parku Tenisowego Olimpia, gdzie rozgrywany jest challenger Poznań Open. Kibiców najbardziej interesował występ Jerzego Janowicza. „Jerzyk” pokonał Hiszpana Jaume Munara 7:6 (1), 6:2 i w drugiej rundzie zagra z Gocalo Oliveirą z Portugalii. Awans wywalczyli też Michał Dembek i Kamil Majchrzak.", "Na występ najlepszego obecnie polskiego tenisisty przyszedł komplet widzów, którzy oklaskami nagradzali wszystkie udane zagrania Janowicza. Wśród widzów znaleźli się również rodzice 26-latka z Łodzi – Anna i Jerzy senior. Polak zaczął znakomicie i prowadził 3:0, przełamując serwis rywala. Jednak po kilkunastu minutach stan meczu się wyrównał. Kolejne gemy wygrywali podający. O wyniku tej partii decydował tie-break, w którym Janowicz pewnie zwyciężył 7:1. Drugi set zaczął się podobnie jak pierwszy, ale z tą różnicą, że po przełamaniu serwisu Hiszpana, „Jerzyk” swoje podanie utrzymał. Do końca tego pojedynku Polak kontrolował już przebieg wydarzeń na korcie.", "– Grało mi się dzisiaj topornie, męczyłem się. Kiedy kończy się sezon turniejów na kortach trawiastych, to potrzebuję czasu, by przyzwyczaić się do mączki. W drugim secie moja gra wyglądała już lepiej. Chcę powtórzyć sukces z 2012 i wygrać Poznań Open – powiedział Jerzy Janowicz.", "W pierwszym wtorkowym meczu Michał Dembek pokonał Belga Yannika Reutera 6:4, 6:2. Wydawało się, że przed 19-letnim tenisistą było niebywale trudne zadanie – jego rywal był znacznie wyżej sklasyfikowany w rankingu ATP. A w ostatnim czasie forma włocławianina, co sam przyznał, pozostawiała wiele do życzenia. – Miałem kryzys, nie wygrywałem meczów. I mowa tu o turniejach niższej rangi – mówił. Na szczęście, mimo słabego początku, Polak poradził sobie z faworyzowanym rywalem i zanotował najlepszy wyniki w historii swoich występów w Poznaniu.", "Z bardzo dobrej strony zaprezentował się także Kamil Majchrzak. Pochodzący z Piotrkowa 21-latek pewnie pokonał gracza z Uzbekistanu Sanjara Fajziewa 6:2, 6:4. Reprezentant Polski zaprezentował dojrzałość taktyczną, a w odpowiednich momentach, przy serwisie rywala potrafił zdobywać punkty. Majchrzaka w tym spotkaniu dopingowała również rodzina, a cenne wskazówki przekazywał Tomasz Iwański, jeden z najlepszych polskich szkoleniowców, który od kilku miesięcy prowadzi młodego Polaka.", "Niestety, z turniejem pożegnał się Andrzej Kapaś. Reprezentujący WKS Grunwald Poznań tenisista przegrał z Pedją Krsitem z Serbii (276. pozycja rankingu ATP) – 6:4, 1:6, 4:6. – Andrzej miał dużą szansę na końcowy sukces. Mentalnie nie wszystko dobrze zagrało – stwierdził Filip Urban, trener i jednocześnie sparingpartner Kapasia.", "Na środę zaplanowano cztery mecze drugiej rundy gry pojedynczej. Wszystkie odbędą na korcie centralnym. Pierwsze spotkanie o godz. 11. Nie przed 17.30 zagra Kamil Majchrzak, który zmierzy się z Guido Andreozzim (Argentyna, 6).", "Fot. Piotr i Paweł Rychter/Poznań Open", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Karol Fiedor: Tenis dodaje adrenaliny", "date": "\n\t\t\t\t\t\t\t\t\t\t1 grudnia, 2017\t\t\t\t\t", "text": ["Znakomity architekt, pasjonat motoryzacji, miłośnik win i wielki sympatyk tenisa. Po dłuższej przerwie Karol Fiedor, założyciel biura projektowego CDF Architekci, wrócił na korty w doskonałym stylu.", "\n", "– Przyplątała się kontuzja, zaniedbałem swoje ciało. Zareagowałem. Zacząłem biegać, trenować. Mężczyzna potrzebuje wyzwań, nutki adrenaliny – to daje tenis. A poza tym musiałem się wziąć za siebie. Są efekty, zaczynam starty – cieszy się Karol Fiedor, który w środowisku tenisistów amatorów cieszy się dużą sympatią.", "Miłość do „białego sportu”  zawdzięcza dziadkowi Bolesławowi von Wierzeyewskiemu, który go wychowywał. Od niego otrzymał pierwsze rakiety, wpierw drewnianą, używaną marki Alianz, a następnie nowego Poloneza. W latach 80. w Poznaniu kort to był obiekt deficytowy. Wpierw wraz z kolegami odbijali na asfaltowym korcie na os. Warszawskim, który należał do firmy Trasko Projekt.", "– Później, wraz z całą ferajną zaczęliśmy jeździć na drugi koniec miasta na Olimpię. Korty na Golęcinie to było mistrzostwo świata, ale dostać się tam takim ejbrom jak my było bardzo trudno – wspomina Karol Fiedor. I dodaje, że czekali do godzin popołudniowych, aż przejdzie dozorca, przeskakiwali przez płot i przez godzinę grali w tenisa.", "– Strażnik starał się nas dogonić. Gdy dowiedział się o tym dyrektor obiektu udostępnił nam bezpłatnie kort – zaznacza poznański architekt, który jak sam mówi jest samoukiem, a wielki sentyment ma do pierwszego tenisowego sprzętu, który otrzymał od dziadka – aluminiowej rakiety Polonez.", "Przed i w trakcie studiów sportu w życiu Karola Fiedora było nieco mniej: – Ciekawsze były wtedy dla mnie spotkania towarzyskie i relacje damsko-męskie – wspomina z uśmiechem. Wrócił jednak do tenisa, bo ta dyscyplina nie tylko poprawia kondycję, ale sprzyja również nawiązywaniu nowych kontaktów i znajomości.", "– Często grywałem na Olimpii i w Centrum Tenisowym Arena. Od dłuższego czasu najwięcej chwil na korcie spędzam jednak na Kortowie, gdzie m.in. rozgrywane są mistrzostwa Polski architektów. Dodatkowo można tam spotkać wiele tenisowych osobowości – Fibak, Szymanik, Kubot – mówi K. Fiedor. I na zakończenie dodaje, że grą w tenisa zaraził także trzech swoich synów.", "Karol Fiedor to ceniony poznański architekt, założyciel biura projektowego CDF Architekci. Po studiach zatrudniony był w poznańskiej pracowni Studio ADS, później pracował m.in. w Hiszpanii, Zjednoczonych Emiratach Arabskich i Rosji. Za projekt kompleksu biurowego UBIQ Business Park w Poznaniu, zrealizowany w 2015 r., pracownia Karola Fiedora otrzymała nagrodę w kategorii: obiekt specjalny – obiekt zrealizowany na obszarze objętym ochroną konserwatorską w konkursie o Nagrodę Roku SARP 2015.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Król Roger pogratulował Łukaszowi Kubotowi", "date": "\n\t\t\t\t\t\t\t\t\t\t17 lipca, 2017\t\t\t\t\t", "text": ["W blasku fleszy, kamer i mikrofonów duża grupa dziennikarzy powitała w poniedziałek w hali przylotów Portu Lotniczego Ławica w Poznaniu Łukasza Kubota, pierwszego polskiego mistrza Wimbledonu.", "Satysfakcja i duma – tak w na samym początku kilkunastominutowej, na szybko zorganizowanej konferencji prasowej powiedział Łukasz Kubot. Zmęczony podróżą, ale szczęśliwy Polak ze skromnością i cierpliwością odpowiadał na pytania.", "– Finał był wyczerpujący. Pięciosetowy pojedynek trwał prawie pięć godzin. Nasi rywale, Oliver Marach i Mate Pavić zagrali znakomicie. O mojej i Marcelo Melo wygranej decydowały szczegóły, przede wszystkim taktyczne. Po ostatniej piłce było wielka radość – dodał 35-letni tenisista z Lubina.", "To był thriller, w wykonaniu maratończyków, Kubota i Melo – napisano w sobotni wieczór na oficjalnej stronie wimbledońskiego turnieju. Takich pięciosetowych thrillerów polsko-brazylijski debel rozegrał podczas tegorocznego Wielkiego Szlema w Londynie aż cztery.", "– Turniej był wyczerpujący, na szczęście w tym roku pogoda dopisała. Przez dwa tygodnie było słonecznie. Atmosfera na trybunach była wspaniała. I co najważniejsze zagraliśmy w finale, wygraliśmy go i razem z Marcelo mogliśmy sobie paść w ramiona po ostatniej, wygranej piłce – podkreślał Kubot, który tradycyjnie zatańczył na korcie kankana.", "Jednym z najważniejszych i najbardziej wzruszających momentów w Londynie było dla Łukasza Kubota spotkanie z Rogerem Federerem, zwycięzcą gry pojedynczej. Podczas uroczystego przyjęcia zorganizowanego na cześć triumfatorów Wimbledonu Król Roger pogratulował i uścisnął dłoń Polaka.", "– To była taka wisienka na tenisowym torcie – powiedział Kubot i podziękował wszystkim kibicom i sympatykom tenisa za doping. Szczególnie ciepło wyraził się o Ryszardzie Krauze, biznesmenie, który wspierał polski tenis i pomógł w jego karierze i o Wojciechu Fibaku, który cały czas służy mu radą. Warto podkreślić, że razem z Polakiem przyleciał w bagażach także okazały puchar.", "W najbliższym czasie pierwszy polski triumfator z trawistych kortów Wimbledonu będzie wypoczywać, a następnie przygotowywać się do turniejów ATP rangi 1000. Marzy także o występie na olimpiadzie w Tokio.", "Przypomnijmy, że ostatnie miesiące w wykonaniu Polaka i Brazylijczyka są niesamowite. Dwukrotnie triumfowali w zawodach rangi ATP World Tour Masters 1000 (Miami i Madryt), a w Indian Wells przegrali dopiero w finale. Dzięki temu i wygranej na Wimbledonie są najlepszą deblową parą świata.", "– Skoncentrowałem  na grze podwójnej, bo – po pierwsze – są sukcesy, a po drugie metryki nie da się oszukać – dodał Łukasz, który znany jest w środowisku jako stuprocentowy profesjonalista. Zdrowe odżywianie, przespane noce, żadnych wyskoków. A do tego praca, praca i jeszcze raz praca. Dzięki temu może być w stanie grać jeszcze nawet przez kilka kolejnych sezonów.", "– Najważniejsze jest zdrowie. Bez tego ani rusz – zaznaczył czołowy deblista świata, którego z Poznaniem wiąże partnerka, także zawodowa tenisistka Katarzyna Piter, ale także osoba Marcina Ganowskiego, osteopaty, który uznawany jest za artystę w swoim fachu.", "To drugi wielkoszlemowy sukces Łukasza. W styczniu 2014 roku w parze ze Szwedem Robertem Lindstedtem wygrał deblowy Australian Open. Dorównał tym samym Wojciechowi Fibakowi, który triumfował tam 36 lat wcześniej.", "Fot. Adrian Wykrota/Głos Wielkopolski", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Światowy tenis w Poznaniu", "date": "\n\t\t\t\t\t\t\t\t\t\t26 czerwca, 2017\t\t\t\t\t", "text": ["Poznański ATP Challenger odbędzie się w tym roku już po raz 14 z rzędu. Na kortach Parku Tenisowego Olimpia w dniach 15-23 lipca zagrają wschodzące gwiazdy rankingu ATP, które już niebawem mogą zagościć w czołówce światowego tenisa.", "Przez  pierwsze osiem lat impreza była rozgrywana pod nazwą Porsche Open, a od 2012 roku sponsorem tytularnym turnieju jest Miasto Poznań. W tym okresie wielu znakomitych zawodników gościło na kortach Parku Tenisowego Olimpia. W ostatnich latach kibice mieli okazję obserwować m.in. Davida Goffina (2014) Lucasa Pouille’a (2015) czy Pablo Carreno Bustę (2015).", "Poznański challenger jest również okazją do sprawdzenia formy polskich reprezentantów i wystąpienia przed własną publicznością. Jak dotąd jedynym Polakiem, który odniósł zwycięstwo w grze singlowej był Jerzy Janowicz (2012). Jednak nasi reprezentanci systematycznie awansują do fazy finałowej rozgrywek gry podwójnej (m.in. Mateusz Kowalczyk, Kamil Majchrzak, Tomasz Bednarek)", "Poznań ATP Challenger jest rozgrywany tradycyjnie w lipcu i trwa 9 dni. W tym roku na weekend 15-16 lipca zaplanowano eliminacje, a pierwsze mecze turnieju głównego rozpoczną się w poniedziałek 17 lipca.  Półfinały singla odbędą się w sobotę 22 lipca, a dzień później zawodnicy powalczą o zwycięstwo w poznańskiej imprezie.", "Od 2016 roku atrakcją turnieju są wieczorne sesje meczowe, podczas których kort centralny oświetlony mocą 1000 luxów staje się malowniczą sceną dla tenisowej sztuki. W ramach poznańskiego challengera zaplanowano także wiele imprez towarzyszących. Młodzi tenisiści – jak co roku – będą mieli okazję rywalizacji w ramach turnieju “Algida Cup” w kategoriach Tenis 10 oraz skrzatów.", "Tekst:", "\nMarta Jankowska", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Angelique Kerber: Gram dla Niemiec, ale moje serce bije też dla Polski", "date": "\n\t\t\t\t\t\t\t\t\t\t2 lutego, 2016\t\t\t\t\t", "text": ["Angelique Kerber, triumfatorka Australian Open, pierwszego w tym roku turnieju Wielkiego Szlema  pojawiła się w poniedziałek ok. godz. 10 na lotnisku Ławica w Poznaniu. Kilkanaście minut potem wsiadła do czarnego porsche i wraz z najbliższymi pojechała świętować sukces do domu w Puszczykowie.", "\n", "\nNa samolot, który przyleciał z Frankfurtu nad Menem czekał tłum dziennikarzy i kibiców. Przyjechali także dziadkowie Angie – Maria i Janusz Rzeź-nikowie oraz mama Beata. Były kwiaty, gratulacje, uściski.", "\n– Mamy dla Ani (tak do An-gelique zwracają się w Polsce najbliżsi – przy. red.) specjalne, w tym kulinarne niespodzianki. Na pewno będzie wielki tort. Czy będą też pierogi? Wnuczka je uwielbia, ale za dużo nie zdradzimy – zaznaczają dziadkowie mistrzyni.", "\nGdy po chwili z hali przylotów wyszła sportowa bohaterka weekendu natychmiast rozbły-sły flesze.", "\n– W samolocie spędziłam aż 25 godzin. Jestem zmęczona, ale zarazem szczęśliwa. Ostatnie trzy dni były pełne wrażeń i emocji. Teraz delektuję się wygraną. Pokonałam w finale Wielkiego Szlema samą Serenę Williams, najlepszą tenisistkę świata – mówi Angelique Ker-ber. – Jadę do domu w Puszczy-kowie. Zamierzam wypoczywać, będziemy też świętować mój sukces. Będę jeść, pić – niczego nie będę sobie żałować. I dodaje, że pozostanie w Polsce kilka dni, a potem wyrusza na mecz Pucharu Federacji do Lipska, w którym reprezentacja Niemiec zmierzy się ze Szwajcarią.", "\nAngie pokonując w sobotę Serenę Williams nie tylko sięgnęła po tytuł w Melbourne, ale dzięki wywalczonym punktom awansowała również na drugie miejsce światowego rankingu WTA.", "\n– Okazuje się, że marzenia się spełniają. Kiedy po ostatniej piłce upadłam na kort poczułam olbrzymią ulgę – podkreśla A. Kerber. I uśmiechając się dodaje, że otrzymała setki telefonów i SMS-ów z gratulacjami, m.in. od kanclerz Niemiec Angeli Merkel, Steffi Graf – zwyciężczyni  22 turniejów wielkoszlemo-wych, Agnieszki Radwańskiej – koleżanki z kortu i przyjaciółki oraz Novaka Djokovica – zwycięzcy AO w rywalizacji mężczyzn.", "\nNiemiecka tenisistka polskiego pochodzenia w niedzielę przystąpiła także do realizacji zadeklarowanych przed turniejem obietnic.", "\n– Wraz z całym teamem wskoczyłam do przepływającej przez Melbourne rzeki Yarra – mówi Angelique. I zaznacza, że zamierza dotrzymać również innych zobowiązań: wraz ze sztabem trenerskim chce wziąć udział w kursie tańca i skoczyć ze spadochronem.", "\nAngie do występu na Antypodach przygotowywała się w Akademii Tenisowej nazwanej jej imieniem, która znajduje się w Pusz-czykowie niedaleko Poznania. Obiekt zbudowali dla wnuczki jej dziadkowie. W hali znajdują się cztery korty dywanowe, są też cztery z twardą nawierzchnią na zewnątrz.", "\n– Cisza, spokój, doskonała baza treningowa. O tym, że do turniejów Wielkiego Szlema będziemy się przygotowywać w Pusz-czykowie zdecydowałam wraz z moim szkoleniowcem Torbe-nem Beltzem – zaznacza Angie.", "\nW trakcie kariery urodzona w Bremie, ale mająca też polskie obywatelstwo tenisistka miała chwile zwątpienia. Cztery lata temu, po tym jak przez kilka tygodni nie potrafiła wygrać meczu myślała o odstawieniu rakiety na bok.", "\n– To był trudny moment, ale przetrwałam go. Opłaciło się – dodaje A. Kerber, która w trakcie najważniejszych imprez nie rozstaje się ze swoimi talizmanami – szczęśliwą poduszką i wisiorkiem.", "\nJeszcze kilka lat temu była szansa na to, że Angie będzie mogła reprezentować biało-czerwone barwy (zdobywała m.in. tytuł mistrzyni Polski do lat 14). Rozmowy z Polskim Związkiem Tenisowym były jednak trudne. Angelique ostatecznie wybrała Niemcy.", "\n– Moje serce bije także dla Polski, ale reprezentuję Niemcy i to się już nie zmieni – mówi zdecydowanie wiceliderka rankingu WTA.", "\nA główne cele sportowe w tym sezonie to przede wszystkim dobry występ na pozostałych turniejach Wielkiego Szlema, ze szczególnym uwzględnieniem Wimbledonu i US Open, w których docierała już do półfinałów i oczywiście start w turnieju masters.", "\nMaciej Łosiak", "\nGłos Wielkopolski", "\n ", "\n", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "TENISOWE TOP 10, czyli historyczne rekordy na kortach", "date": "\n\t\t\t\t\t\t\t\t\t\t20 kwietnia, 2017\t\t\t\t\t", "text": ["Wiele osób ma to spotkanie w świeżej pamięci, gdyż odbyło się ono stosunkowo niedawno, w roku 2010. Wimbledoński pojedynek Johna Isnera i Nicolasa Mahuta trwał 11 godzin i 5 minut, co stanowi rekord. Tenisiści grali przez trzy dni, próbując przełamać wynik na swoją korzyść, co ostatecznie udało się Isnerowi.", " ", " ", " ", " ", " ", " ", " ", " ", " ", "Najkrótszy mecz miał miejsce niemal 100 lat temu, podczas finału Wimbledonu w 1922 roku i było to spotkanie Suzanne Lenglen z Mollą Mallory, utytułowaną Amerykanką. Suzanne rozegrała je na swoją korzyść w zaledwie 23 minuty! Mallory miała dwa gemy w pierwszym secie, ale ostatecznie szybko skapitulowała.", " ", " ", " ", " ", " ", " ", " ", "Do Sabine Lisicki należy rekord serwisu wśród pań: w 2014 roku, podczas Bank of the West Classic, nadała piłce prędkość 211 km/h, co daje jej przewagę nad większością panów!", " ", " ", " ", " ", " ", " ", " ", " ", "Chociaż Samuel Groth nie miał wielu sukcesów w ATP Tour, zasłynął ze swoich serwisów, posyłając piłki o rekordowej szybkości. W 2012 roku ustanowił rekord: 263 km/h.", " ", " ", " ", " ", " ", " ", " ", " ", "Andre Agassi był królem kortów twardych, na których zdobył 40 tytułów mistrzowskich. Wśród kobiet rekordzistką była natomiast Chris Evert z 53 tytułami! I jeszcze ciekawostka: Agassi miał zaledwie 18 lat, gdy był notowany na trzecim miejscu w rankingu światowym!", " ", " ", " ", " ", " ", " ", " ", " ", "Co ciekawe, to do Argentyńczyka Guillermo Vilasa należy rekord kortów ceglastych: zdobył na nich tytuł mistrzowski aż 47 razy. Przypuszczalnie zostanie on jednak pobity przez Rafaela Nadala, obecnego króla tych kortów… Jeśli chodzi o panie, tu znowu niekwestionowaną mistrzynią jest Chris Evert z 66 tytułami, co oznacza, że była nie do pobicia i na kortach twardych, i ceglastych! Chris Evert uważana jest za najlepszą w historii tenisistkę grającą na tego rodzaju nawierzchni.", " ", " ", " ", " ", " ", " ", " ", " ", "Amerykanin Jimmy Connors w swojej niewiarygodnej karierze zdobył aż 109 tytułów mistrzowskich w grze pojedynczej, w tym 8 w turniejach Wielkiego Szlema. Rekordzistką wśród pań jest Martina Navratilova z wynikiem 167 zwycięstw! „Bardziej niż kocham wygrywać, nienawidzę przegrywać!” – Jimmy Connors", " ", " ", " ", " ", " ", " ", " ", " ", "5 października 1966 r. ponad trzy tysiące widzów w warszawskiej Hali Gwardii obserwowało mecz tenisowy o Puchar Króla Szwecji Gustawa V między Polską i obrońcą pucharu Wlk. Brytanią. Mecz przeszedł do historii światowego tenisa. Wiesław Gąsiorek rozegrał ze swoim przeciwnikiem Anglikiem Rogerem Taylorem 126 gemów w trzech setach. Najdłuższa trzysetówka w historii światowego tenisa! Było to przed wprowadzeniem „tie-breaku”. Ostatecznie wygrał Taylor 27:29, 31:29, 6:4.  Pojedynek zakończył się po czterech godzinach i trzydziestu pięciu minutach.", " ", " ", " ", " ", " ", " ", " ", " ", "Mike Bryan pobił swojego brata bliźniaka Boba o 2 tytuły zdobywając ich łącznie 107. Jeśli chodzi o tenisistki, tu znowu należy wymienić genialną Navratilovą: 177 zwycięstw! Jej łączny wynik to 344 tytułów, co daje jej przewagę o ponad 100 nad rywalkami!", " ", " ", " ", " ", " ", " ", " ", " ", "Ivo Karlovic to obecnie najstarszy zawodowy tenisista – ma 36 lat. Jest także najwyższym, mierzy bowiem 2,08 m. Najstarszą tenisistką jest natomiast Kimiko Date-Krumn. Chociaż paniom lat się nie liczy, w tym wypadku jest to powód do dumy: Kimiko ma 45 lat! Chociaż przeszła na sportową emeryturę w 1996 r., powróciła w 2008 r. i nadal świetnie sobie radzi!", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Srebrne Błyskawice AZS Poznań", "date": "\n\t\t\t\t\t\t\t\t\t\t25 czerwca, 2017\t\t\t\t\t", "text": [" ", "Talentiada – to nieoficjalne drużynowe mistrzostwa Polski do lat 10. W tym roku w finałowej rozgrywce wzięło udział 16 ekip wyłonionych w ogólnopolskich eliminacji. Wygrali młodzi reprezentanci Ataku Łódź, a tuż za nimi uplasowała się drużyna Błyskawic AZS Poznań. Dzieci brały udział w konkurencjach sprawnościowych, grach zespołowych oraz tenisowych.", "– Przez ostatnie osiem lat nasze zespoły wygrywały Talentiadę. W tym roku zajęliśmy drugą lokatę, ale srebro również nas bardzo cieszy – mówi Zbigniew Lubański, trener Błyskawic. I dodaje, że podium jego podopieczni zapewnili sobie w ostatnich, ale najważniejszych pojedynkach tenisowych.", "Zadowolony z występu młodych reprezentantów AZS był także  Jacek Muzolf, szef sekcji tenisowej i zarazem wiceprezes akademickiego klubu: – Obserwowałem te zawody i jestem pod wrażeniem ambicji i waleczności naszych zawodników. Wielkie gratulacje dla wszystkich uczestników, trenerów i rodziców. A specjalne podziękowania dla Grupy Lotos, która wsparła sportową rywalizację.", " ", " ", " ", "Srebrni medaliści Telantiady, Błyskawice AZS Poznań wystąpili w składzie: Blanka Łyskawa, Gracja Politowicz, Oliwia Sybicka, Kajetan Rozwadowski, Ksawery Malarecki, Wiktor Skolasiński, trener Zbigniew Lubański.", "Pozostałe miejsca wielkopolskich zespołów: 6. Herosi Tarnowo Podgórne, 7. Szybkie Piłeczki AZS Poznań, 9. Tenisowe Skorpiony Park Tenisowy Olimpia Poznań, 13. Tenisowe Pioruny PTO.", " ", " ", " ", " ", " ", " ", " ", " ", " ", " ", " ", " ", " ", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Dwa brązowe medale DMP dla Parku Tenisowego Olimpia", "date": "\n\t\t\t\t\t\t\t\t\t\t14 września, 2017\t\t\t\t\t", "text": ["Zawodniczki Parku Tenisowego Olimpia wywalczyły brązowe krążki w rozgrywanych od 8 do 10 września w Poznaniu i Bytomiu Finałach Drużynowych Mistrzostw Polski.", "\n", "Drużyna Młodziczek Parku Tenisowego Olimpia pod wodzą trenera Jarosława Wołąsewicza walczyła na własnym terenie. Dziewczyny w składzie: Zuzanna Kubacha, Zuzanna Jeschke, Klara Maciejewska i Anna Schmidt pokonały w ćwierćfinale FAS PRO-AM Warszawa, a w meczu półfinałowym wynikiem 5:1 wygrały z zespołem KCT Masters Inowrocław. Złoto wywalczyły zawodniczki BKT Advantage Bielsko Biała, które w meczu o tytuł pokonały drużynę KKT Wrocław 4:2, a wcześniej wyeliminowały zespół Parku Tenisowego Olimpia w takim samym stosunku.", "Sukces starszych koleżanek powtórzyły Skrzatki Parku Tenisowego Olimpia, które na kortach KS Górnik Bytom w Finałach Drużynowych Mistrzostw Polski do lat 12 wywalczyły również brązowy krążek. Poznański zespół wystąpił w składzie: Daria Górska, Sonia Pieczyńska, Wiktoria Kuczyńska i Anna Skorupska. Reprezentantki PTO pokonały w ćwierćfinale zespół GAT Gdańsk, a następnie uległy drużynie KT Legia Warszawa. Dzielne zawodniczki pod wodzą trenerów Karoliny Bulwan i Marcina Pagóra wywalczyły III miejsce, zwyciężając w niezwykle wyrównanym pojedynku z zespołem KS AZS AWF Wrocław.", "\nTekst: Marta Jankowska", "\nZespół Parku Tenisowego Olimpia do lat 12", "\nZespół Parku Tenisowego Olimpia do lat 14", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Marcin Pagór: zza wielkiej wody do Poznania", "date": "\n\t\t\t\t\t\t\t\t\t\t29 grudnia, 2016\t\t\t\t\t", "text": ["W latach 80. wraz z Bartłomiejem Dąbrowskim wygrywał Drużynowe Mistrzostwa Polski w kategoriach młodzieżowych dla TKS Budowlani Katowice. Przez ostatnie 15 lat zdobywał doświadczenie trenerskie za wielką wodą – w Arizonie i na Florydzie. Teraz Marcin Pagór wzmocnił team trenerski Parku Tenisowego Olimpia w Poznaniu.", "\n", "\nTEKST: Marta Jankowska", "\nPoznański rynek trenerski wzbogacił się ostatnio o nowego szkoleniowca, który jeszcze do niedawna z Wielkopolską niewiele miał wspólnego. Jednak względy rodzinne sprawiły, że doświadczony trener postanowił zrezygnować z dalszej kariery w USA i wrócić do Polski. Tu szukał dobrze prosperującej tenisowej aglomeracji, która pozwoli mu na kontynuowanie pracy z młodymi zawodnikami. Zdecydował się na Poznań, a konkretnie Park Tenisowy Olimpia – młody klub, którego zawodnicy zaczynają odnosić pierwsze poważne sukcesy w najmłodszych kategoriach wiekowych.", "\nTrenował mistrzynię Polski", "\nMarcin Pagór rozpoczął karierę tenisową w wieku siedmiu lat w TKS Budowlani Katowice, z którym był związany przez kolejne 20 lat. Przeszedł przez wszystkie szczeble kariery tenisowej – od turniejów WTK i OTK przez Mistrzostwa Polski, aż po międzynarodowe rozgrywki ITF i Open Division. W latach 1988-2003 trenował, szkolił i współpracował z czołowymi zawodnikami naszego kraju. Jego podopieczną była m.in. mistrzyni Polski juniorek i seniorek Karolina Czopek, pracował także z Katarzyną Teodorowicz, która reprezentowała nasz kraj na Igrzyskach Olimpijskich w Barcelonie.", "\nAmerykański sen", "\nW 2001 roku wyjechał na cykl turniejów na Florydę, gdzie zwyciężał w singlu i w deblu. Jego sukcesy zostały szybko zauważone i zaoferowano mu posadę trenera w Wigwam Resort w Litchfield Park (Arizona). Później cenne doświadczenie szkoleniowca zdobywał m.in. na Florydzie, aż w 2006 roku zdecydował się otworzyć własną akademię tenisową – „Marcin Pagór Tennis Academy” w Phoenix (Arizona).", "\nWspółpracował tam z zawodnikami ATP oraz z tenisistkami z list ITF i WTA. Przez jego szkołę „przewinęły się” również polskie zawodniczki, m.in. Sandra Zaniewska, która szlifowała tu swoją formę przed występami w juniorskich i seniorskich US OPEN.", "\nW 2009 roku został powołany jako trener kadry juniorów South West USTA oraz był nominowany na trenera roku przez Professional Tennis Registry (PTR).", "\nRóżnice w szkoleniu", "\nJakie trener dostrzega różnice w szkoleniu młodzieży w Polsce w porównaniu do praktyk amerykańskich? – W Stanach Zjednoczonych zdecydowanie większy nacisk jest kładziony na treningi grupowe. W Polsce zbyt dużo godzin w cyklu szkoleniowym poświęca się treningom indywidualnym, które nie rozwijają rywalizacji zawodniczej – wyjaśnia Marcin Pagór. – Obserwuję też niedostateczny rozwój motoryczny młodych polskich zawodników, podczas gdy w USA dużo większą wagę przywiązuje się do sprawność fizycznej tenisistów. Profesjonalny poziom szkolenia motorycznego, jaki oferuje swoim zawodnikom Park Tenisowy Olimpia we współpracy z Centrum Ruchu i Terapii BODYWORK, przekonał mnie do podjęcia współpracy właśnie z tym poznańskim klubem – dodaje nowy trener PTO.", "\nW Polsce mniej dziewczyn chwyta za rakietę", "\nCiekawie wyglądają także różnice w popularności tenisa wśród chłopców i dziewcząt w Polsce i za oceanem. – W USA zdecydowanie więcej dziewczynek trenuje wyczynowo tenis. W Stanach na dziesięć trenujących osób aż siedem stanowią dziewczynki, podczas gdy w Polsce ta proporcja jest dokładnie odwrotna – zauważa Marcin Pagór.", "\nAkademia Tenisowa Marcina Pagóra wychowała wielu wyczynowych zawodników. W 2016 roku jej podopieczna, 17-letnia Kylie McKenzie, wygrała prestiżowy turniej juniorski „Eddi Herr International Junior Championships”. Mamy nadzieję, że dzięki obecności w Wielkopolsce nowego trenera z amerykańskim doświadczeniem szkoleniowym, Park Tenisowy Olimpia już wkrótce będzie mógł się pochwalić kolejnymi znaczącymi sukcesami swoich zawodników.", "\n ", "\n", "\n ", "\n ", "\n ", "\n ", "\n ", "\n ", "\n ", "\n", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Polscy tenisiści w natarciu na światowych kortach!", "date": "\n\t\t\t\t\t\t\t\t\t\t13 lutego, 2021\t\t\t\t\t", "text": [": Tomasz Dobiecki", "W singlu w Melbourne została już nam tylko Iga, która po piątkowej wygranej  w trzeciej rundzie z Francuzką Fioną Ferro 6:4, 6:3, teraz w niedzielę, w 1/8 finału, trafi na Rumunkę Simonę Halep, rozstawioną z numerem drugim.", "Łukasz ma za sobą już pierwszy wygrany mecz w deblu, w parze z Holendrem Wesleyem Koolhofem. Rozstawiony z numerem czwartym duet czeka teraz na zwycięzców pojedynku między Australijczykami Thanasim Kokkinakisem i Nickiem Kyrgiosem oraz Lloydem Harrisem z RPA i Austriakiem Julianem Knowlem.", "Natomiast w sobotę Maja Chwalińska, sklasyfikowana na 220. Miejscu na świecie, spotka się z Belgijką Maryną Zanevską (258 WTA). Stawką tego pojedynku będzie miejsce w finale halowego turnieju ITF w Grenoble (pula nagród 25 tys. dol.). Tenisistka LOTOS PZT Team w drodze do czołowej czwórki pokonała kolejno: Francuzki Salmę Djoubri 6:1, 6:4, Gaelle Desperrier 2:6, 6:2, 6:2, a w ćwierćfinale Filipinkę Alexandrę Ealę 6:0, 6:4.", "W eliminacjach singla w Grenoble wystartowała Urszula Radwańska, która w pierwszej rundzie pokonała Francuzkę Elsę Pellegrinelli 6:3, 6:4, ale potem przegrała z inną zawodniczką gospodarzy Gaelle Desperrier 5:7, 2:6.", "W ślady Chwalińskiej poszedł Michał Dembek, który również w sobotę powalczy o miejsce w finale w turnieju ITF w kazachskim Nur-Sułtan (pula nagród 15 tys. dol.). Zawodnik LOTOS PZT Team rozpoczął występ od mocnego akcentu, bowiem wyeliminował rozstawionego z “piątką” Kazacha Timofieja Skatowa 6:3, 6:4. Następnie okazał się lepszy od Włocha Matteo Donatiego 4:6, 6:3, 6:0 i Białorusina Jarosława Szyli 6:0, 6:4.", "Teraz w półfinale Dembek zmierzy się z turniejową “dwójką” Włochem Francesco Fortim.", "Na starce imprezy w Nur-Sułtan stanęło pięciu Polaków. W pierwszej rundzie singla odpadli: Wojciech Marek (LOTOS PZT Team), Mikołaj Lorens (LOTOS PZT Team) oraz Yann Wójcik, który do głównej drabinki przebił się z eliminacji. W nich nie powiodło się Michałowi Mikule.", "W deblu do finału dotarli Wojciech Marek (LOTOS PZT Team) i Yann Wójcik, którzy spotkają się w nim z Białorusinami Jarosławem Szylą i Iwanem Liutarewiczem (nr 3.). Po drodze wygrali z Kazachem Sagadatem Ajapem i Białorusinem Aleksiejem Chomiczem 6:3, 6:1, a w ćwierćfinale walkowerem oddali im awans Dembek i Fin Patrik Niklas-Salminen (nr 2.). Natomiast w półfinale wyeliminowali Włochów Riccardo Balzeraniego i Enrco Dallę-Valle 6:1, 6:2.", "Szansę na tytuł w halowym challengerze ATP we włoskiej Bielli (pula nagród 44 820 euro) mają Szymon Walków i Jan Zieliński (obaj LOTOS PZT Team). Polacy w drodze do finału wygrali z Włochami Daniele Augentim i Massimo Giuntą 6:1, 6:3, potem najwyżej rozstawiony duet szwajcarsko-białoruski Luka Margaroli i Andriej Wasilewski 6:2, 7:5, a w piątek pokonali Amerykanów Roberta Gallowaya i Roberta Lawsona (nr 4.) 6:4, 6:7 (5-7), 10-6.", "W sobotę spotkają się z Wenezuelczykiem Luisem Davidem Martinezem i Hiszpanem Davidem Vegą-Hernandezem (nr 2.). Mocno trzymamy kciuki!", "Również za polsko-czeski debel Weronika Falkowska (LOTOS PZT Team) i Linda Fruhvirtova, rozstawiony z numerem trzecim w drabince turnieju ITF w tunezyjskim Monastyrze (pula nagród 15 tys. dol.). W meczu o tytuł w sobotę powalczą z Francuzką Yasmine Mansouri i Serbką Eleną Milovanovic (nr 4.).", "W trzech dotychczasowych meczach Weronika i Linda nie straciły jeszcze seta. Pokonały kolejno: Rumunkę Karolę Patricię Bejenaru i Niemkę Kathleen Kanev 6:0, 6:2, Hiszpankę Valerię Koussenkovą i Holenderkę Emmę Van Poppel 6:0, 6:2 oraz Białorusinkę Kristinę Dmitruk i Serbkę Nikol Palecek 6:2, 6:4. Falkowska lubi grać w Monastyrze, gdzie świetnie spisywała na jesieni, w singlu i deblu. Tym razem w grze pojedynczej zawodniczka LOTOS PZT Team pewnie uporała się z Francuzką Mallaurie Noel (nr 2.) 7:5, 6:1 i jej rodaczką Flavie Brugnone 6:2, 6:0, ale w ćwierćfinale zatrzymała ją Algierka Ines Ibbou, wygrywając 2:6, 7:5, 6:2.", "W tej samej fazie występ w halowym challengerze ATP w Cherbourgu (pula nagród 88 tys. euro) zakończył Kacper Żuk, który obecnie zajmuje 245. miejsce na świecie. Zawodnik LOTOS PZT Team przegrał w nim po bardzo zaciętym pojedynku z wyżej notowanym i bardziej doświadczonym Czechem Lukasem Rosolem (198. w rankingu ATP) 6:7 (2-7), 6:4, 6:7 (2-7).", "– Zawsze szkoda takich meczów, w których jest tak na styku, pewnie pomogło mu w decydujących momentach ogromne doświadczenie w Tourze. Dzisiaj niewiele brakło. Wiadomo, że zawodnik z takim doświadczeniem lepiej sobie radzi w decydujących momentach i to mu się udało. Ale z takich meczów zawsze udaje się wynieść naukę i wyciągnąć wnioski przed kolejnymi startami. Teraz przed mną kilka dni treningów w Polsce, potem występ w Nur -Sułtan i w Kaliszu, w spotkaniu w Pucharze Davisa z Salwadorem – powiedział Żuk.", "Wcześniej Kacper pokonał w głównej drabince Francuza Maxime’a Janviera (208. w rankingu ATP) 7:6 (7-4), 1:0 (krecz rywala) oraz Austriaka Sebastiana Ofnera (163. w rankingu ATP) 6:3, 6:2. W poniedziałek zawodnik LOTOS PZT Team powinien awansować na 241. miejsce, najwyższe w dotychczasowej karierze.", "W deblu Żuk wystąpił w parze z Ukraińcem Władysławem Orłowowem, ale w pierwszym meczu przegrali z Holendrem Sanderem Arendsem i Rosolem 7:6 (8-6), 4:6, 4-10. Ich los w pierwszej rundzie podzielił polsko-czeski duet Karol Drzewiecki i Roman Jebavy (nr 3.), ponosząc porażkę z Holendrami Igorem Sijslingiem i Glennem Smitsem 6:1, 6:7 (4-7), 7-10.", "Fot. Materiały prasowe LOTOS PZT Polish Tour", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Sportowe życie w „bańce”", "date": "\n\t\t\t\t\t\t\t\t\t\t24 sierpnia, 2021\t\t\t\t\t", "text": ["– Zawsze byłem w pełni sfokusowany na tenis i jemu poświęcałem się w całości. Od kilku miesięcy jest jednak nowa sytuacja. Zostałem ojcem. Dawniej, podróżując po Europie między turniejami, można było chociaż na jeden dzień przyjechać do domu i zobaczyć się z rodziną. Ale, niestety, sytuacja jest teraz, jaka jest. W związku z pandemią jesteśmy w turniejach poddawani kwarantannie, nie możemy się swobodnie przemieszczać.", "– I tak, i nie, trudno dokładnie powiedzieć, bo wciąż przez pandemię często zmieniają się przepisy w poszczególnych krajach. Turnieje są czasem z dnia na dzień odwoływane, organizatorzy zmieniają reguły gry. Na pewno wciąż nie jest łatwo.", "– Przez Australian Open nie było mnie ponad miesiąc w domu. Ale jak tylko nadarza się okazja, to zawsze ją wykorzystam, żeby to zrobić. Choćby w drodze z Rotterdamu do Kalisza przespałem po przylocie jedną noc z dziewczynami, zanim dotarłem na Puchar Davisa. Chociaż z tym spaniem w domu bywa ostatnio różnie (", ").", "– Tak, zmieniła się moja optyka i to bardzo. Dziecko jest zdecydowanie priorytetem, cały czas jesteśmy w kontakcie z moją narzeczoną. To też jest dodatkowy bodziec i duża motywacja. Kiedy jestem w domu, mama stara się przejąć rolę rodzica w nocy, zajmuje się naszą córką najlepiej, jak potrafi. I przyznaję, że wychodzi jej to kapitalnie, także jestem jej za to wdzięczny. I wierzę, że z dnia na dzień sytuacja z koronawirusem się poprawi i będę mógł więcej czasu spędzać z dziewczynami.", "– Grzechotkę nie, przynajmniej jeszcze mi się nie zdarzyło, ale mam zawsze ze sobą pieluszkę naszej córeczki, która mi o niej ciągle przypomina.", "– Nigdy nie byłem jakoś szczególnie przesądny, choć w życiu dostałem parę rzeczy „na szczęście”. Może jak byłem młodszy, to jeszcze trochę wierzyłem w takie rzeczy, czy nawet jeszcze, jak zaczynałem grać na poważnie w debla, ale potem już nie. Bardziej miałem taki swój stały rytm, który koronawirus zmienił, jak np. poranne bieganie czy pływanie. Dzisiaj na turniejach nie możemy takich rzeczy robić na zewnątrz, często nie możemy nawet opuścić pokoju, bo jesteśmy w tzw. „bańce”. Także trzeba się dostosować do tej sytuacji i regulaminu obowiązującego na danym turnieju.", "– Każdy jest inny, każdy ma swoje rytuały, więc nie jest łatwo się dostosować do nowych sytuacji. W Australii, od samego przyjazdu, było parę niewyjaśnionych rzeczy, wcześniej nieustalanych z zawodnikami, jak choćby ten twardy lockdown. Ale tak wyszło na koniec i trzeba było po prostu to zaakceptować. Na pewno widać dużą agresję i niepewność wśród wielu zawodników na świecie, bo każdy inaczej znosi izolację.", "– W Australii byliśmy testowani codziennie przez 14 dni. Na innych turniejach jesteśmy testowani przynajmniej 2-3 razy w tygodniu. Po przyjeździe zaraz jest pierwszy test i jesteśmy poddaniu 24-godzinnej kwarantannie na dzień dobry, dopóki nie będzie wyników. Potem testowani jesteśmy co 2-3 dni i cały czas jesteśmy pod obserwacją. Ale każdy, kto chce grać, musi się temu podporządkować.", "– Zobaczymy, jak się to wszystko potoczy. Na pewno będę grał w tenisa dopóki wystarczająco wysoki ranking pozwoli mi rywalizować na najwyższym poziomie, no i dopóki dopisywać mi będzie zdrowie. Jeżeli sytuacja się wyraźnie poprawi na tyle, że będziemy się czuć w miarę komfortowo i bezpiecznie, żeby być razem na turniejach, to jestem za tym, żeby moje dziewczyny jeździły ze mną, przynajmniej na niektóre turnieje.", "Fot. J. Kurczewska / social media ", " ", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Trzech Polaków w eliminacjach Poznań Open 2021", "date": "\n\t\t\t\t\t\t\t\t\t\t24 lipca, 2021\t\t\t\t\t", "text": ["Marek to 20-letni tenisista należący do LOTOS PZT Team. Zawodnik z Bytomia w obecnym sezonie zanotował kilka dobrych występów w turniejach ITF. Na swoim koncie ma m.in. półfinał singla w Monastyrze, finał debla w Nur-Sułtanie w parze z Yannem Wójcikiem oraz półfinał debla w Nowomoskowsku w parze z Michałem Mikułą.", "Pierwszym rywalem Polaka w niedzielnych eliminacjach będzie Portugalczyk, Joao Domingues – najwyżej sklasyfikowany tenisista w stawce zawodników walczących o udział w turnieju głównym (ATP 238). Ten pojedynek odbędzie się na korcie centralnym w Parku Tenisowym Olimpia około godziny 13. Lepszy z tej pary zmierzy się ze zwycięzcą meczu Bogdan Bobrow kontra Miljan Zekić.", "Drugim tenisistą z „dziką kartą” jest Maks Kaśnikowski – aktualny mistrz Polski juniorów w grze pojedynczej oraz podwójnej. W tegorocznych narodowych mistrzostwach kraju w Bytomiu 18-latek dotarł do półfinału, gdzie przegrał z Kamilem Majchrzakiem, późniejszym triumfatorem imprezy. O Kaśnikowskim mogliśmy usłyszeć już w zeszłym roku po sensacyjnym zwycięstwie nad Hubertem Hurkaczem w drugiej rundzie polskiego czempionatu. W pierwszym meczu eliminacyjnym Maks zmierzy się z Belgiem, Christopherem Heymanem (ATP 411) – to starcie również na głównej arenie zostanie rozegrane nie przed godz. 15. Rywala dla lepszego z tej pary wyłoni pojedynek Aleksieja Watutina oraz Elmara Ejupovicia. Ten pierwszy to zwycięzca Poznań Open sprzed czterech lat. Teraz po problemach zdrowotnych odbudowuje swój ranking i dlatego przebija się w stolicy Wielkopolski przez eliminacje.", "Trzeci Polak to Marcel Politowicz – zawodnik, który najlepiej zna korty na Golęcinie, bo reprezentuje barwy Parku Tenisowego Olimpia. Największym tegorocznym osiągnięciem 19-latka jest ćwierćfinał młodzieżowych mistrzostw Polski do lat 23. O możliwość gry w turnieju głównym Politowicz powalczy najpierw z Francuzem, Evanem Furness (ATP 295) w niedzielę w pierwszym pojedynku dnia o godzinie 11. W przypadku wygranej kolejnym przeciwnikiem poznaniaka będzie Aleksander Szewczenko lub Geoffrey Blancaneaux.", "O ostatnie miejsce w turnieju głównym powalczą Brazylijczyk Thomaz Bellucci, Czech David Poljak, Niemiec Sebastian Fanselow oraz Francuz Corentin Denolly. Z grona tych tenisistów wart uwagi jest 33-letni Brazylijczyk, który w przeszłości wygrał cztery turnieje ATP World Tour, dotarł do olimpijskiego ćwierćfinału w Rio de Janeiro, a w 2011 roku osiągnął półfinał turnieju Masters w Madrycie.", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]},
{"title": "Triumf Hurkacza w ATP 1000 w Miami", "date": "\n\t\t\t\t\t\t\t\t\t\t5 kwietnia, 2021\t\t\t\t\t", "text": [": Tomasz Dobiecki", "W niedzielnym finale Hubert pokonał Włocha Jannika Sinnera (31. w ATP) 7:6 (7-4), 6:4, z którym miał okazję występować niedawno razem w deblu. W meczu o tytuł Polak odskoczył rywalowi na 3:0, ale rywal odrobił straty, a dzięki przełamaniu podania objął prowadzenie 6:5. Jednak wrocławianin zdołał wyrównać, a następnie rozstrzygnąć na swoją korzyść tie-breaka 7-4.", "Drugi set również rozpoczął się po myśli tenisisty z Wrocławia, który wyszedł na 4:0 i choć przeciwnik doprowadził jeszcze do stanu 4:3, to nie zdołał już odwrócić losów meczu i odrobić drugiego “breaka”.", "Hurkacz wystąpił w Miami jako rozstawiony z numerem 26. więc na otwarcie miał “wolny los”. Potem ograł Amerykanina Denisa Kudlę 7:6 (7-5), 6:4; Kanadyjczyków Denisa Shapovalova 6:3, 7:6 (8-6) oraz Milosa Raonica 4:6, 6:3, 7:6 (7-4); w ćwierćfinale Greka Stefanosa Tsitsipasa 2:6, 6:3, 6:4; a następnie Rosjanina Andrieja Rublowa 6:3, 6:4.", "W grze podwójnej Hubert razem z Kanadyjczykiem Felixem Augerem-Aliassimem przegrali w drugiej rundzie z Chorwatem Ivanem Dodigiem i Słowakiem Filipem Polaskiem (nr 4.) 5:7, 4:6. Natomiast w pierwszym meczu Łukasz Kubot i Holender Wesley Koolhof (nr 6.) ponieśli porażkę z Rosjanami Karenem Chaczanowem i Andriejem Rublowem 4:6, 2:6.", "Półfinał debla za to osiągnęła Iga Świątek w parze ze znaną Amerykanką Bethanie Mattek-Sands. W tej fazie powstrzymały je dopiero Japonki Shuko Aoyama i Ena Shibahara (nr 5.) 3:6, 7:6 (7-4), 10-2. Wcześniej polsko-amerykański duet nie stracił seta w trzech pojedynkach.", "W singlu Świątek, rozstawiona z numerem 15, przegrała w trzeciej rundzie z Chorwatką Aną Konjuh 4:6, 6:2, 2:6. Rundę wcześniej udział w imprezie zakończyła Magda Linette, która w USA wróciła do gry po kontuzji i operacji kolana. Poniosła w niej porażkę z zajmującą 18. miejsce na świecie Brytyjką Johanną Kontą 4:6, 5:7.", "Natomiast Katarzyna Kawa wystartowała w eliminacjach singla, ale tam pokonała ją Słowaczka Anna Karolina Schmiedlova 6:4, 6:3.", "Linette z Miami udała się do Charleston, gdzie zagra w turnieju WTA 500 (pula nagród 565 530 dol.) . Wystąpi tam również Magdalena Fręch (LOTOS PZT Team), która przeszła tam obie rundy eliminacji. Natomiast w głównej drabince debla w imprezie WTA 250 w Bogocie (pula nagród 235 238 dol.) – w parach z zagranicznymi zawodniczkami – znalazły się Paula Kania-Choduń i Katarzyna Piter.", "To ostatnie starty niektórych Polek przed zgrupowaniem reprezentacji narodowej w Bytomiu, w którym drużyna prowadzona przez Dawida Celta spotka się w dniach 16-17 kwietnia z ekipą Brazylii. Już jutro, o godzinie 11, kapitan ogłosi na konferencji prasowej skład kadry na ten mecz. Transmisję będzie można śledzić na kanale PZT na Youtube oraz na Facebooku. ", "Ubiegły tydzień przyniósł nam jeszcze występ Piotra Matuszewskiego w finale debla w turnieju ITF15 w Monastyrze (pula nagród 15 tys. dol.). Zawodnik LOTOS PZT Team i Włoch Franco Agamenone (nr 2.) przegrali walkę o tytuł z Tunezyjczykiem Azize Dougazem i Benjaminem Lockiem z Zimbabwe (nr 1.) 6:7 (2-7), 6:3, 9-11. W Tunezji pierwszy punkt do singlowego rankingu ATP Tour zdobył za to Maks Kaśnikowski (LOTOS PZT Team), po tym jak przeszedł jedną rundę.", "Natomiast w imprezie ITF15 w Antalyi (pula nagród 15 tys. dol.) półfinał debla osiągnął Daniel Michalski (LOTOS PZT Team) Z Mołdawianinem Aleksandrem Cozbinowem (nr 3.). Oddali go jednak walkowerem Hiszpanom Pablo Llamasowi-Ruizowi i Pedro Vivese-Marcosowi. W singlu Daniel, który w poprzedni weekend w tym tureckim kurorcie grał w finale, odpadł w drugiej rundzie.", "W tym tygodniu warto śledzić doniesienia z Chorwacji, bowiem w challengerze ATP w Splicie (pula nagród 44 820 euro) wystartuje w singlu Kacper Żuk (LOTOS PZT Team), który w pierwszej rundzie trafił na najwyżej rozstawionego Portugalczyka Pedro Sousę. A w grze podwójnej zobaczymy Szymona Walkowa i Jana Zielińskiego (obaj LOTOS PZT Team).", "Od 30 maja do 5 czerwca rozegrany zostanie międzynarodowy turniej seniorów Babolat ITF Seniors Świnoujście-Ahlbeck 2022. Na odbywające się w bałtyckich kurortach zawody o randze", "W turnieju WTA 1000 Miami Open 2022 znamy już ćwierćfinalistki. W tym gronie jest także Iga Świątek, która pokonując Amerykankę Cori Gauff, odniosła 14 zwycięstwo", "Hubert Hurkacz nie zatrzymuje się w Miami. „Hubi”, który podczas turnieju ATP Masters 1000 Miami Open 2022 broni tytułu, we wtorek (w Polsce już po", "Kortowo Ladies Cup – to turniej deblowy wyłącznie z udziałem kobiet i z myślą o kobietach, który wszedł już na stałe do kalendarza ważnych imprez"]}
]